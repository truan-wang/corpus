第1笔
　　　　夏日草堂作　齐己
沙泉带草堂，纸帐卷空床。静是真消息，吟非俗肺肠。
园林坐清影，梅杏嚼红香。谁住原西寺，钟声送夕阳。
[页]卷,册....[9441]838,24
第2笔
　　　　寄镜湖方干处士（一作寄方干处士鉴湖旧居）　齐己
贺监旧山川，空来近百年。闻君与琴鹤，终日在渔船。
岛露深秋石，湖澄半夜天。云门几回去，题遍好林泉。
[页]卷,册....[9441]838,24
第3笔
　　　　送人归吴（第三联缺六字）　齐己
比说归耕钓，迢迢向海涯。春寒游子路，村晚主人家。
□□□□□，□山绿过茶。重寻旧邻里。菱藕正开花。
[页]卷,册....[9441]838,24
第4笔
　　　　赠仰上人（一本题缺只一仰字）[9441]　齐己
避地依真境，安闲似旧溪。干戈百里外，泉石乱峰西。
草瑞香难歇，松灵盖尽低。寻应报休马，瓶锡向南携。
[页]卷,册....[9442]838,24
第5笔
　　　　夜坐　齐己
百虫声里坐，夜色共冥冥。远忆诸峰顶，曾栖此性灵。
月华澄有象，诗思在无形。彻曙都忘寝，虚窗日照经。
[页]卷,册....[9442]838,24
第6笔
　　　　新栽松　齐己
野僧教种法，苒苒出蓬蒿。百岁催人老，千年待尔高。
静宜兼竹石，幽合近猿猱。他日成阴后，秋风吹海涛。
[页]卷,册....[9442]838,24
第7笔
　　　　期友人　齐己
早晚逐（一作遂）兹来，闲门日为开。乱蛩鸣白草，残菊藉苍苔。
困卧谁惊起，闲行自欲回。何时此携手，吾子本多才。
[页]卷,册....[9442]838,24
第8笔
　　　　和郑谷郎中看棋　齐己
个是仙家事，何人合用心。几时终一局，万木老千岑。
有路如飞出，无机似陆沈。樵夫可能解，也此废光阴。
[页]卷,册....[9442]838,24
第9笔
　　　　寄钱塘罗给事　齐己
愤愤呕谗书，无人诵子虚。伤心天祐末，搔首懿宗初。
海树青丛短，湖山翠点疏。秋涛看足否，罗刹石边[9442]居。
[页]卷,册....[9443]838,24
第10笔
　　　　戊辰岁湘中寄郑谷郎中　齐己
白发久慵簪，常闻病亦吟。瘦应成鹤骨，闲想似禅心。
上国杨花乱，沧洲荻笋深。不堪思翠𪩘（一作盖），西望独沾襟。
[页]卷,册....[9443]838,24
第11笔
　　　　寓言　齐己
造化安能保，山川凿欲翻。精华销地底，珠玉聚侯门。
始作骄奢本，终为祸乱根。亡家与亡国，云（一作去）此更何言。
[页]卷,册....[9443]838,24
第12笔
　　　　寄王振拾遗（戊辰岁，第三联缺九字）　齐己
折槛意何如，平安信不虚。近来焚谏草，深去觅山居。
□□□□□，□□□□余。分明知在处，难寄乱离书。
[页]卷,册....[9443]838,24
第13笔
　　　　经贾岛旧居　齐己
先生居处所，野烧几为灰。若有吟魂在，应随夜魄回。
地宁销志气，天忍罪清才。古木霜风晚，江禽共宿来。
[页]卷,册....[9443]838,24
第14笔
　　　　送人游塞　齐己
槐柳野桥边，行尘暗马前。秋风来汉地，客路入胡天。
雁聚河流浊，羊群碛草膻。那堪陇头宿，乡梦逐潺湲。
[页]卷,册....[9443]838,24
第15笔
　　　　桃花　齐己
千株含露态，何处照人红。风暖仙源里，春和水国中。
流莺应见落，舞蜨未知空。拟欲求图画，枝枝带竹丛。
[页]卷,册....[9444]838,24
第16笔
　　　　闻雁　齐己
何处人惊起，飞来过草堂。丹心劳避弋，万里念随阳。
影断风天月，声孤荻岸霜。明年趁春去，江上别鸳鸯。
[页]卷,册....[9444]838,24
第17笔
　　　　送人游南　齐己
南国多山水，君游兴可知。船中江上景，晚泊早行时。
子美遗魂地，藏真旧墨池。经过几销日，荒草里寻碑。
[页]卷,册....[9444]838,24
第18笔
　　　　送益公归旧居　齐己
旧隐终牵梦，春残结束归。溪山无伴过，风雨有花飞。
片石留题字，孤潭照浣衣。邻僧喜相接，扫迳与开扉。
[页]卷,册....[9444]838,24
第19笔
　　　　不睡　齐己
永夜不欲睡，虚堂闭复开。却离灯影去，待得月光来。
落叶逢巢住，飞萤值我回。天明拂经案，一炷白檀灰。
[页]卷,册....[9444]838,24
第20笔
　　　　新秋雨后　齐己[9444]
夜雨洗河汉，诗怀觉有灵。篱声新蟋蟀，草影老蜻蜓。
静引闲机发，凉吹远思醒。逍遥向谁说，时注漆园经。
[页]卷,册....[9445]838,24
第21笔
　　　　送刘蜕秀才赴举（首联缺五字）　齐己
百发百中□，□□□□年。丹枝如计分，一箭的无偏。
文物兵销国，关河雪霁天。都人看春牓，韩字在谁前。
[页]卷,册....[9445]838,24
第22笔
　　　　留题仰山大师塔院　齐己
岚光叠杳冥，晓翠湿窗明。欲起游方去，重来绕塔行。
乱云开鸟道，群木发秋声。曾约诸徒弟，香灯尽此生。
[页]卷,册....[9445]838,24
第23笔
　　　　乱中闻郑谷吴延保下世　齐己
小谏才埋玉，星郎亦逝川。国由（一作犹）多聚盗，天似不容贤。
兵火焚诗草，江流涨墓田。长安已涂炭，追想更凄然。
[页]卷,册....[9445]838,24
第24笔
　　　　送东林寺睦公往吴国　齐己
八月江行好，风帆日夜飘。烟霞经北固，禾黍过南朝。
社客无宗炳，诗家有鲍昭。莫因贤相请，不返旧山椒。
[页]卷,册....[9445]838,24
第25笔
　　　　除夜　齐己
夜久谁同坐，炉寒鼎亦澄。乱松飘雨雪，一室掩香灯。
白发添新岁，清吟减旧朋。明朝待晴旭，池上看春[9445]冰。
[页]卷,册....[9446]838,24
第26笔
　　　　送秘上人　齐己
谁喜老闲身，春山起送君。欲凭莲社信，转入洞庭云。
道路长无阻，干戈渐不闻。秋来向何处，相忆雁成群。
[页]卷,册....[9446]838,24
第27笔
　　　　寓居岳麓谢进士沈彬再访　齐己
去岁来寻我，留题在藓痕。又因风雪夜，重宿古松门。
玉有疑休泣，诗无主且言。明朝此相送，披褐入桃源。
[页]卷,册....[9446]838,24
第28笔
　　　　对雪　齐己
松门堆复积，埋石亦埋莎。为瑞还难得，居贫莫厌多。
听怜终夜落，吟惜一年过。谁在江楼望，漫漫堕绿波。
[页]卷,册....[9446]838,24
第29笔
　　　　和岷公送李评事往宜春　齐己
兵火销邻境，龙沙有去人。江潭牵兴远，风物入题新。
雪湛将残腊，霞明向早春。郡侯开宴处，桃李照歌尘。
[页]卷,册....[9446]838,24
第30笔
　　　　送僧（一本题缺）　齐己
老忆游方日，天涯锡独摇。凌晨从北固，冲雪向南朝。
鬓发泉边剃，香灯树下烧。双峰诸道友，夏满有书招。
[页]卷,册....[9446]838,24
第32笔
　　　　山中答人　齐己
谩道诗名出，何曾著苦吟。忽来还有意，已过即无心。
夏月山长往，霜天寺独寻。故人怜拙朴，时复寄空林。
[页]卷,册....[9447]838,24
第33笔
　　　　赠卢明府闲居　齐己
鬓霜垂七十，江国久辞官。满箧新风雅，何人旧岁寒。
闲居当野水，幽鸟宿渔竿。终欲相寻去，兵戈时转难。
[页]卷,册....[9447]838,24
第34笔
　　　　幽庭　齐己
不放生纤草，从教遍绿苔。还防长者至，未著牡丹栽。
蛱蝶空飞过，鹡鸰时下来。南邻折芳子，到此寂寥回。
[页]卷,册....[9447]838,24
第35笔
　　　　送休师归长沙宁觐　齐己
吾子此归宁，风烟是旧经。无穷芳草色，何处故山青。
偶泊鸣蝉岛，难眠好月汀。殷勤问安外，湘岸采诗灵。
[页]卷,册....[9447]838,24
第36笔
　　　　将游嵩华行次荆渚[9447]　齐己
莲峰映敷水，嵩岳压伊河。两处思归久，前贤隐去多。
闲身应绝迹，在世幸无他。会向红霞峤，僧龛对薜萝。
[页]卷,册....[9448]838,24
第37笔
　　　　远思　齐己
远思极何处，南楼烟水长。秋风过鸿雁，游子在潇湘。
海面云生白，天涯堕晚光。徘徊古堤上，曾此赠垂杨。
[页]卷,册....[9448]838,24
第38笔
　　　　寄勉二三子（第三联缺七字）　齐己
不见二三子，悠然吴楚间。尽应生白发，几个在青山。
□□□□□，□□莫放闲。君闻国风否，千载咏关关。
[页]卷,册....[9448]838,24
第39笔
　　　　渚宫江亭寓目　齐己
津亭虽极望，未称本心闲。白有三江水，青无一点山。
新鸿喧夕浦，远櫂聚空湾。终遂归匡社，孤帆即此还。
[页]卷,册....[9448]838,24
第40笔
　　　　蝴蝶　齐己
何处背繁红，迷芳到槛重。分飞还独出，成队偶相逢。
远害终防雀，争先不避蜂。桃蹊牵往复，兰径引相从。
翠裛丹心冷，香凝粉翅浓。可寻穿树影，难觅宿花踪。
日晚来仍急，春残舞未慵。西风旧池馆，犹得采芙蓉。
[页]卷,册....[9448]838,24
第41笔
　　　　送刘秀才往东洛[9448]　齐己
羡子去东周，行行非旅游。烟霄有兄弟，事业尽曹刘。
洛水清奔夏，嵩云白入秋。来年遂鹏化，一举上瀛洲。
[页]卷,册....[9449]838,24
第42笔
　　　　移竹　齐己
旧溪千万竿，风雨夜珊珊。白首来江国，黄金买岁寒。
乍移伤粉节，终遶著朱栏。会得承春力，新抽锦箨看。
[页]卷,册....[9449]838,24
第43笔
　　　　雉　齐己
角角类关关，春晴锦羽干。文呈五色异，瑞入九苞难。
暮宿红兰暖，朝飞绿野寒。山梁从行者，错解仲尼叹。
[页]卷,册....[9449]838,24
第44笔
　　　　怀轩辕先生　齐己
不得先生信，空怀汗漫秋。月华离鹤背，日影上鼇头。
欲学孤云去，其如重骨留。槎程在何处，人世屡荒丘。
[页]卷,册....[9449]838,24
第45笔
　　　　永夜感怀寄郑谷郎中　齐己
展转复展转，所思安可论。夜凉难就枕，月好重开门。
霜杀百草尽，蛩归四壁根。生来苦章句，早遇至公言。
[页]卷,册....[9449]838,24
第46笔
　　　　卖松者　齐己
未得凌云价，何惭所买真。自知桃李世，有爱岁寒人。
瑟瑟初离涧，青青未识尘。宁同买花者，贵逐片时[9449]春。
[页]卷,册....[9450]838,24
第47笔
　　　　丙寅岁寄潘归仁　齐己
九土尽荒墟，干戈杀害余。更须忧去国，未可守贫居。
康泰终来在，编联莫破除。他年遇知己，无耻报襜褕。
[页]卷,册....[9450]838,24
第48笔
　　　　尝茶　齐己
石屋晚烟生，松窗铁碾声。因留来客试，共说寄僧名。
味击诗魔乱，香搜睡思轻。春风霅川上，忆傍绿丛行。
[页]卷,册....[9450]838,24
第49笔
　　　　杨花　齐己
暖景照悠悠，遮空势渐稠。乍如飞雪远，未似落花休。
万带都门外，千株渭水头。纷纭知近夏，销歇恐成秋。
软著朝簪去，狂随别骑游。旆冲离馆驿，莺扑绕宫楼。
江国晴愁对，池塘晚见浮。虚窗萦笔雅，深院藉苔幽。
静堕王孙酒，繁黏客子裘。咏吟何洁白，根本属风流。
向日还轻举，因风更自由。不堪思汴岸，千里到扬州。
[页]卷,册....[9450]838,24
第50笔
　　　　咏影　齐己
万物患有象，不能逃大明。始随残魄灭，又逐晓光生。
曲直宁相隐，洪纤必自呈。还如至公世，洞鉴是非情。
[页]卷,册....[9450]838,24
第51笔
　　　　南归舟中二首[9450]　齐己
南归乘客櫂，道路免崎岖。江上经时节，船中听鹧鸪。
春容含众岫，雨气泛平芜。落日停舟望，王维未有图。

长江春气寒，客况櫂声闲。夜泊诸村雨，程回数郡山。
桑根垂断岸，浪沫聚空湾。已去邻园近，随缘是暂还。

[页]卷,册....[9451]838,24
第52笔
　　　　送迁客　齐己
天涯即爱州，谪去莫多愁。若似承恩好（一作宠），何如傍（一作佞）主休。
瘴昏铜柱黑，草赤火山秋。应想尧阴（一作阶）下，当时獬豸头。
[页]卷,册....[9451]838,24
第53笔
　　　　题中上人院　齐己
高房占境幽，讲退即冥搜。欠鹤同支遁，多诗似惠休。
缾澄孤井浪，案白小窗秋。莫道归山字，朝贤日献酬。
[页]卷,册....[9451]838,24
第54笔
　　　　逢乡友　齐己
无况来江岛，逢君话滞留。生缘同一国，相识共他州。
竹影斜青藓，茶香在白瓯。犹怜心道合，多事亦冥搜。
[页]卷,册....[9451]838,24
第55笔
　　　　自勉　齐己
试算平生事，中年欠五年。知非未落后，读易尚加前。
分受诗魔役，宁容俗态牵。闲吟见秋水，数只钓鱼船。
[页]卷,册....[9451]838,24
第56笔
　　　　寄诗友　齐己
天地有万物，尽应输苦心。他人虽欲解，此道奈何深。
返朴遗时态，关门度岁阴。相思去秋夕，共对冷灯吟。
[页]卷,册....[9452]838,24
第57笔
　　　　居道林寺书怀　齐己
花落水喧喧，端居信昼昏。谁来看山寺，自要扫松门。
是事皆能讳，唯诗未懒言。传闻好时世，亦欲背啼猿。
[页]卷,册....[9452]838,24
第58笔
　　　　经吴平观　齐己
中元斋醮后，残烬满空坛。老鹤心何待，尊师鬓已干。
幡灯古殿夜，霜霰大椿寒。谁见长生路，人间事万端。
[页]卷,册....[9452]838,24
第59笔
　　　　剑客　齐己
拔剑遶残樽，歌终便出门。西风满天雪，何处报人恩。
勇死寻常事，轻雠不足论。翻嫌易水上，细碎动离魂。
[页]卷,册....[9452]838,24
第60笔
　　　　白发　齐己
莫染亦莫镊，任从伊满头。白虽无耐药，黑也不禁秋。
静枕听蝉卧，闲垂看水流。浮生未达此，多为尔为愁。
[页]卷,册....[9452]838,24
第61笔
　　　　秋兴寄胤（一作彻）公[9452]　齐己
风声吹竹健，凉气著身轻。谁有闲心去，江边看水行。
村遥红树远，野阔白烟平。试裂芭蕉片，题诗问竺卿。
[页]卷,册....[9453]838,24
第62笔
　　　　野步　齐己
城里无闲处，却寻城外行。田园经雨水，乡国忆桑耕。
傍涧蕨薇老，隔村冈陇横。何穷此心兴，时复鹧鸪声。
[页]卷,册....[9453]838,24
第63笔
　　　　残春　齐己
三月看无也，芳时此可嗟。园林欲向夕，风雨更吹花。
影乱冲人蝶，声繁遶堑蛙。那堪傍杨柳，飞絮满邻家。
[页]卷,册....[9453]838,24
第64笔
　　　　酬尚颜　齐己
取尽风骚妙，名高身倍闲。久离王者阙，欲向祖师山。
幕府秋招去，溪邻日望还。伊余岂酬敌，来往踏苔斑。
[页]卷,册....[9453]838,24
第65笔
　　　　苦热　齐己
云势崄于峰，金流断竹风。万方应望雨，片景欲焚空。
毒害芙蓉死，烦蒸瀑布红。恩多是团扇，出入画屏中。
[页]卷,册....[9453]838,24
第66笔
　　　　送欧阳秀才赴举　齐己
莫疑空手去，无援取高科。直是文章好，争如德行多。
烟霄心一寸，霜雪路千坡。称意东归后，交亲那喜[9453]何。
[页]卷,册....[9454]838,24
第67笔
　　　　放鹭鸶　齐己
洁白虽堪爱，腥膻不那何。到头从所欲，还汝旧沧波。
[页]卷,册....[9454]838,24
第68笔
　　　　谢王秀才见示诗卷　齐己
谁见少年心，低摧向苦吟。后须离影响，得必洞精深。
道院春苔径，僧楼夏竹林。天如爱才子，何虑未知音。
[页]卷,册....[9454]838,24
第69笔
　　　　送徐秀才之吴　齐己
吴都霸道昌，才子去观光。望阙云天近，朝宗水路长。
海门收片雨，建业泊残阳。欲问淮王信，仙都即帝乡。
[页]卷,册....[9454]838,24
第70笔
　　　　独院偶作　齐己
风篁清一院，坐卧润肌肤。此境终抛去，邻房肯信无。
身非王者役，门是祖师徒。毕竟伊云鸟，从来我友于。
[页]卷,册....[9454]838,24
第71笔
　　　　酬元员外见寄　齐己
僻巷谁相访，风篱翠蔓牵。易中通性命，贫里过流年。
且有吟情挠，都无俗事煎。时闻得新意，多是此忘缘。
[页]卷,册....[9454]838,24
第72笔
　　　　寄文秀大师[9454]　齐己
皎然灵一时，还有屈于诗。世岂无英主，天何惜大师。
道终归正始，心莫问多岐。览卷堪惊立，贞风喜未衰。
[页]卷,册....[9455]838,24
第73笔
　　　　夏雨　齐己
霮䨴蔽穹苍，冥蒙自一方。当时消酷毒，随处有清凉。
著物声虽暴，滋农润即长。乍红萦急电，微白露残阳。
应祷尤难得，经旬甚不妨。吟听喧竹树，立见涨池塘。
众类声休出，群峰色尽藏。颓沱来洞壑，汗漫入潇湘。
下叶黎甿望，高祛旱暵光。幽斋飘卧簟，极浦洒归樯。
藓在阶从湿，花衰苑任伤。闲思济时力，歌咏发哀肠。
[页]卷,册....[9455]838,24
第74笔
　　　　谢兴公上人寄山水簇子　齐己
半幅古潺颜，看来心意闲。何须寻鸟道，即此出人间。
𪩘暮疑啼狖，松深认掩关。知君远相惠，免我忆归山。
[页]卷,册....[9455]838,24
第75笔
　　　　酬微上人　齐己
古律皆深妙，新吟复造微。搜难穷月窟，琢苦尽天机。
晚桧清蝉咽，寒江白鸟飞。他年旧山去，为子远携归。
[页]卷,册....[9455]838,24
第76笔
　　　　同光岁送人及第东归　齐己
西笑道何光，新朝旧桂堂。春官如白傅，内试似文皇。
变化龙三十，升腾凤一行。还家几多兴，满袖月中香。
[页]卷,册....[9455]838,24
第77笔
　　　　寄江居耿处士　齐己
野癖虽相似，生涯即不同。红霞禅石上，明月钓船中。
醉倒芦花白，吟缘蓼岸红。相思何以寄，吾道本空空。
[页]卷,册....[9456]838,24
第78笔
　　　　病起二首　齐己
一卧四十日，起来秋气深。已甘长逝魄，还见旧交心。
撑拄筇犹重，枝梧力未任。终将此形陋，归死故丘林。

秋风已伤骨，更带竹声吹。抱疾关门久，扶羸傍砌时。
无生即不可，有死必相随。除却归真觉，何由拟免之。

[页]卷,册....[9456]838,24
第79笔
　　　　送中观进公归巴陵　齐己
一论破双空，持行大国中。不知从此去，何处挫邪宗。
昼雨悬帆黑，残阳泊岛红。应游到㴩岸，相忆遶茶丛。
[页]卷,册....[9456]838,24
第80笔
　　　　寄郑谷郎中（一作住襄州谒郑谷献诗）　齐己
高名喧省闼，雅颂出吾唐。叠𪩘供秋望，无云到夕阳。
自封修药院，别扫著僧床。几梦中朝事，依依（一作久离）鹓鹭行。
[页]卷,册....[9457]839,24
第81笔
　　　　归雁　齐己
塞门春已（一作亦）暖，连影起苹风。云梦千行去，潇湘一夜空。
江人休（一作空）举网，虏将又虚弓。莫失南来伴，衡阳树即红。
[页]卷,册....[9457]839,24
第82笔
　　　　登大林寺观白太傅题版　齐己
九叠苍崖里，禅家凿翠开。清时谁梦到，白傅独寻来。
怪石和僧定，闲云共鹤回。任兹休去者，心是不然灰。
[页]卷,册....[9457]839,24
第83笔
　　　　赠曹松先辈　齐己
今岁赴春闱，达如夫子稀。山中把卷去，榜下注官归。
楚月吟前落，江禽酒外飞。闲游向诸寺，却看白麻衣。
[页]卷,册....[9457]839,24
第84笔
　　　　夏日江寺寄无上人　齐己
讲终斋磬罢，何处称真心。古寺高杉下，炎天独院深。
燕和江鸟语，墙夺暮花阴。大府多才子，闲过在竹林。
[页]卷,册....[9458]839,24
第85笔
　　　　夏日梅雨中寄睦公　齐己
梅月来林寺，冥冥各闭门。已应双履迹，全没乱云根。
琢句心无味，看经眼亦昏。何时见清霁，招我凭岩轩。
[页]卷,册....[9458]839,24
第86笔
　　　　伤郑谷郎中　齐己
钟陵千首作，笔绝亦身终。知落干戈里，谁家煨烬中。
吟斋春长蕨，钓渚夜鸣鸿。惆怅秋江月，曾招我看同。
[页]卷,册....[9458]839,24
第87笔
　　　　临行题友生壁　齐己
山衲宜何处，经行避暑深。峰西多古寺，日午乱松阴。
鹤默堪分静，蝉凉解助吟。慇懃题壁去，秋早此相寻。
[页]卷,册....[9458]839,24
第88笔
　　　　别东林后回寄修睦　齐己
昨夜从香社，辞君山薜萝。晚来巾舄上，已觉俗尘多。
远路萦芳草，遥空共白波。南朝在天末，此去重经过。
[页]卷,册....[9458]839,24
第89笔
　　　　古松[9458]　齐己
雷电不敢伐，鳞皴势万端。蠹依枯节死，蛇入朽根盘。
影浸僧禅湿，声吹鹤梦寒。寻常风雨夜，应（一作疑）有鬼神看。
[页]卷,册....[9459]839,24
第90笔
　　　　夏日西霞寺书怀寄张逸人　齐己
人中林下现，名自有闲忙。建业红尘热，栖霞白石凉。
倚身柽几稳，洒面瀑流香。不似高斋里，花连竹影长。
[页]卷,册....[9459]839,24
第91笔
　　　　访自牧上人不遇　齐己
然若竟如何，诸侯见重多。高房度江雨，经月长寒莎。
道本同骚雅，书曾到薜萝。相寻未相见，危阁望沧波。
[页]卷,册....[9459]839,24
第92笔
　　　　题东林白莲　齐己
大士生兜率，空池满白莲。秋风明月下，斋日影堂前。
色后群芳拆，香殊百和燃。谁知不染性，一片好心田。
[页]卷,册....[9459]839,24
第93笔
　　　　寄怀江西征岷二律师　齐己
乱后江边寺，堪怀二律师。几番新弟子，一样旧威仪。
院影连春竹，窗声接雨池。共缘山水癖，久别共题诗。
[页]卷,册....[9459]839,24
第94笔
　　　　东林作寄金陵知己　齐己
十八贤真在，时来拂榻（一作藓）看。已知前事远，更结后人难。
泉滴胜清磬，松香掩白檀。凭君听朝贵，谁欲[9459]厌簪冠。
[页]卷,册....[9460]839,24
第95笔
　　　　山寺喜道者至　齐己
闰年春过后，山寺始花开。还有无心者，闲寻此境来。
鸟幽声忽断，茶好味重回。知住南岩久，冥心坐绿（一作石）苔。
[页]卷,册....[9460]839,24
第96笔
　　　　再游匡山　齐己
紫霄兼二（一作五）老，相对倚空寒。久别成衰病，重来更上难。
径危云母滑，崖旱瀑流干。目断岚烟际，神仙有石坛。
[页]卷,册....[9460]839,24
第97笔
　　　　赠浙西李推官　齐己
他皆（一作家）恃勋贵，君独爱诗玄。终日秋光里，无人竹影边。
东楼生倚月，北固积吟烟。闻说鸳行里，多才复少年。
[页]卷,册....[9460]839,24
第98笔
　　　　题终南山隐者室　齐己
终南山北面，直下是长安。自扫青苔室，闲攲白石看（一作坛）。
风吹窗树老，日晒窦云干。时向圭峰宿，僧房瀑布寒。
[页]卷,册....[9460]839,24
第99笔
　　　　禅庭芦竹十二韵呈郑谷郎中　齐己
错错在禅庭，高宜与竹名。健添秋雨响，干助夜风清。
雀静知枯折，僧闲见笋生。对吟殊洒落，负气甚孤贞。
密谢编栏固，齐由灌溉平。松姿真可敌，柳态薄难并。
映带兼苔石，参差近画楹。雪霜消后色，虫鸟默[9460]时声。
远忆沧洲岸，寒连暮角城。幽根狂乱迸，劲叶动相撑。
避暑须临坐，逃眠必遶行。未逢仙手咏，俗眼见犹轻。
[页]卷,册....[9461]839,24
第100笔
　　　　送孙凤秀才赴举　齐己
九重方侧席，四海仰文明。好把孤吟去，便随公道行。
梁园浮雪气，汴水涨春声。此日登仙众，君应最后生。
[页]卷,册....[9461]839,24
第101笔
　　　　落花　齐己
朝开暮亦衰，雨打复风吹。古屋无人处，残阳满地时。
静依青藓片，闲缀绿莎枝。繁艳根枝在，明年向此期。
[页]卷,册....[9461]839,24
第102笔
　　　　秋苔　齐己
独怜苍翠文，长与寂寥存。鹤静窥秋片，僧闲踏冷痕。
月明疏竹径，雨歇败莎根。别有深宫里，兼花锁断魂。
[页]卷,册....[9461]839,24
第103笔
　　　　老将　齐己
破虏与平戎，曾居第一功。明时不用武，白首向秋风。
马病霜飞草，弓闲雁过空。儿孙已成立，胆气亦英雄。
[页]卷,册....[9461]839,24
第104笔
　　　　城中示友人　齐己
久与寒灰合，人中亦觉闲。重城不锁梦，每夜自归山。
雨破冥鸿出，桐枯井月还。唯君道心在，来往寂寥[9461]间。
[页]卷,册....[9462]839,24
第105笔
　　　　送友人游湘中　齐己
怀才难自住，此去亦如僧。何处西风夜，孤吟旅舍灯。
路沿湘树叠，山入楚云层。若有东来札，归鸿亦可凭。
[页]卷,册....[9462]839,24
第106笔
　　　　经费征君旧居　齐己
高眠当圣代，云鸟未为孤。天子征不起，闲人亲得无。
猿猱狂欲坠，水石怪难图。寂寞荒斋外，松杉相倚枯。
[页]卷,册....[9462]839,24
第107笔
　　　　严陵钓台　齐己
夫子垂竿处，空江照古台。无人更如此，白浪自成堆。
鹤静寻僧去，鱼狂入海回。登临秋值晚，树石尽多苔。
[页]卷,册....[9462]839,24
第108笔
　　　　原上晚望　齐己
倚杖聊摅望，寒原远近分。夜来何处火，烧出古人坟。
野势盘空泽，江流合暮云。残阳催百鸟，各自著（一作看）栖群。
[页]卷,册....[9462]839,24
第109笔
　　　　送惠空上人归　齐己
尘中名利热，鸟外水云闲。吾子多高趣，秋风独自还。
空囊随客櫂，几宿泊湖山。应有吟僧在，邻居树影间。
[页]卷,册....[9462]839,24
第110笔
　　　　酬章水知己　齐己
新吟忽有寄，千里到荆门。落日云初碧，残年眼正昏。
已为难敌手，谁更入深论。后信多相寄，吾生重此言。
[页]卷,册....[9463]839,24
第111笔
　　　　闲居　齐己
渐觉春光媚，尘销作土膏。微寒放杨柳，纤草入风骚。
睡少全无病，身轻乍去袍。前溪泛红片，何处落金桃。
[页]卷,册....[9463]839,24
第112笔
　　　　次韵酬郑谷郎中　齐己
林下高眠起，相招得句时。开门流水入，静话鹭鸶知。
每许题成晚，多嫌雪阻期。西斋坐来久，风竹撼疏篱。
[页]卷,册....[9463]839,24
第113笔
　　　　思游峨嵋寄林下诸友　齐己
刚有峨嵋念，秋来锡欲飞。会抛湘寺去，便逐蜀帆归。
难世堪言善，闲人合见机。殷勤别诸友，莫厌楚江薇。
[页]卷,册....[9463]839,24
第114笔
　　　　送刘秀才南游　齐己
南去谒诸侯，名山亦得游。便应寻瀑布，乘兴上岣嵝。
高鸟随云起，寒星向地流。相思应北望，天晚石桥头。
[页]卷,册....[9463]839,24
第115笔
　　　　示诸姪[9463]　齐己
莫问年将朽，加餐已不多。形容浑瘦削，行止强牵拖。
死也何忧恼，生而有咏歌。侯门终谢去，却扫旧松萝。
[页]卷,册....[9464]839,24
第116笔
　　　　荆渚病中因思匡庐遂成三百字寄粱先辈　齐己
生老病死者，早闻天竺书。相随几汨没，不了堪欷歔。
自理自可适，他人谁与祛。应当入寂灭，乃得长销除。
前月已骨立，今朝还貌舒。披衣试步履，倚策聊踌躇。
江月青眸冷，秋风白发疏。新题忆剡硾，旧约怀匡庐。
张野久绝迹，乐〔天〕（夫）曾卜居。空龛掩薜荔，瀑布歕蟾蜍。
古桧鸣玄鹤，凉泉跃锦鱼。狂吟树荫映，纵踏花蔫烟。
唇舌既已闲，心脾亦散摅。松窗有偃息，石径无趑趄。
梦冷通仙阙，神融合太虚。千峰杳霭际，万壑明清初。
长往期非晚，半生闲有余。依刘未是咏，访戴宁忘诸。
稽古堪求己，观时好笑渠。埋头逐小利，没脚拖长裾。
道种将闲养，情田把药鉏。幽香发兰蕙，秽莽摧丘墟。
敢谓囊盈物，那言庾满储。微烟动晨爨，细雨滋园蔬。
藓乱珍禽羽，门稀长者车。冥机坐兀兀，著履行徐徐。
每许亲朱履，多怜奉隼旟。簪嫌红玳瑁，社念金芙蕖。
海内竞铁马，箧中藏纸驴。常言谢时去，此意将何如。
[页]卷,册....[9464]839,24
第117笔
　　　　竟陵遇昼公　齐己
高迹何来此，游方渐老身。欲投莲岳夏，初过竟陵春。
锡影离云远，衣痕拂藓新。无言即相别，此处不迷津。
[页]卷,册....[9464]839,24
第118笔
　　　　闻贯休下世　齐己
吾师诗匠者，真个碧云流。争得梁太子，重为文选楼。
锦江新冢树，婺女旧山秋。欲去焚香礼，啼猿峡阻[9464]修。
[页]卷,册....[9465]839,24
第119笔
　　　　金山寺　齐己
山带金名远，楼台压翠层。鱼龙光照像，风浪影摇灯。
槛外扬州树，船通建业僧。尘埃何所到，青石坐如冰。
[页]卷,册....[9465]839,24
第120笔
　　　　早秋雨后晚望　齐己
暑气时将薄，虫声夜转稠。江湖经一雨，日月换新秋。
有景堪援笔，何人未上楼。欲承凉冷兴，西向碧嵩游。
[页]卷,册....[9465]839,24
第121笔
　　　　过西塞山　齐己
空江平野流，风岛苇飕飕。残日衔西塞，孤帆向北洲。
边鸿渡汉口，楚树出吴头。终入高云里，身依片石休。
[页]卷,册....[9465]839,24
第122笔
　　　　溪斋二首　齐己
岂敢言招隐，归休喜自安。一溪云卧稳，四海路行难。
瑞兽藏头角，幽禽惜羽翰。子猷何处在，老尽碧琅玕。

杉竹映溪关，修修共岁寒。幽人眠日晏，花雨落春残。
道妙言何强，诗玄论甚难。闲居有亲（一作新）赋，搔首忆潘安。

[页]卷,册....[9465]839,24
第123笔
　　　　新秋[9465]　齐己
始惊三伏尽，又遇立秋时。露彩朝还冷，云峰晚更奇。
垄香禾半熟，原迥草微衰。幸好清光里，安仁谩起悲。
[页]卷,册....[9466]839,24
第124笔
　　　　寄上荆渚因梦庐岳乃图壁赋诗　齐己
梦绕嵯峨里，神疏骨亦寒。觉来谁共说，壁上自图看。
古翠松藏寺，春红杏湿坛。归心几时遂，日向渐衰残。
[页]卷,册....[9466]839,24
第125笔
　　　　己卯岁值冻阻归有作　齐己
河冰连地冻，朔气压春寒。开户思归远，出门移步难。
湖云黏雁重，庙树刮风干。坐看孤灯焰，微微向晓残。
[页]卷,册....[9466]839,24
第126笔
　　　　送卢说乱后投知己　齐己
兵寇残江墅，生涯尽荡除。事堪煎桂玉，时莫倚诗书。
暮狖啼空半，春山列雨余。舟中有新作，回寄示慵疏。
[页]卷,册....[9466]839,24
第127笔
　　　　读岘山碑　齐己
三载羊公政，千年岘首碑。何人更堕泪，此道亦殊时。
兵火烧文缺，江云触藓滋。那堪望黎庶，匝地是疮痍。
[页]卷,册....[9466]839,24
第128笔
　　　　过鹿门作　齐己
鹿门埋孟子，岘首载羊公。万古千秋里，青山明月中。
政从襄沔绝，诗过洞庭空。尘路谁回眼，松声两处[9466]风。
[页]卷,册....[9467]839,24
第129笔
　　　　题玉泉寺大师影堂　齐己
大化终华顶，灵踪示玉泉。由来负高尚，合向好山川。
洞壑藏诸怪，杉松列瘦烟。千秋空树影，犹似覆长禅。
[页]卷,册....[9467]839,24
第130笔
　　　　秋日钱塘作　齐己
秋光明水国，游子倚长亭。海浸（一作漫）全吴白，山澄百越青。
英雄贵黎庶，封土绝精灵。句践魂如在，应悬（一作惭）战血腥。
[页]卷,册....[9467]839,24
第131笔
　　　　送人赴举　齐己
分有争忘得，时来须出山。白云终许在，清世莫空还。
驿树秋声健，行衣雨点斑。明年从月里，满握度春关。
[页]卷,册....[9467]839,24
第132笔
　　　　友人寒夜所寄　齐己
通宵亦孤坐，但念旧峰云。白日还如此，清闲本共君。
二毛凋一半，百岁去三分。早晚寻流水，同归麋鹿群。
[页]卷,册....[9467]839,24
第133笔
　　　　酬洞庭陈秀才　齐己
何必要识面，见诗惊苦心。此门从自古，难学至如今。
青草湖云阔，黄陵庙木深。精搜当好景，得即动知音。
[页]卷,册....[9467]839,24
第134笔
　　　　题鹤鸣泉八韵　齐己
嘹唳遗踪去，澄明物掩难。喷开山面碧，飞落寺门寒。
汲引随缾满，分流逐处安。幽虫乘叶过，渴狖拥条看。
上有危峰叠，旁宜怪石盘。冷吞双树影，甘润百毛端。
异早闻镌玉，灵终别建坛。潇湘在何处，终日自波澜。
[页]卷,册....[9468]839,24
第135笔
　　　　登金山寺　齐己
四面白波声，中流翠峤横。望来堪目断，上彻始心平。
鸟向天涯去，云连水国生。重来与谁约，题罢自吟行。
[页]卷,册....[9468]839,24
第136笔
　　　　寄吴都沈员外彬　齐己
归休兴若何，朱绂尽还他。自有园林阔，谁争山水多。
村烟晴莽苍，僧磬晚嵯峨。野醉题招隐，相思可寄么。
[页]卷,册....[9468]839,24
第137笔
　　　　寄明月山僧　齐己
山称明月好，月出遍山明。要上诸峰去，无妨半夜行。
白猿真雪色，幽鸟古琴声。吾子居来久，应忘我在城。
[页]卷,册....[9468]839,24
第138笔
　　　　寄哭西川坛长广济大师　齐己
千万僧中宝，三朝帝宠身。还源未化火，举国葬全真。
文集编金在，碑铭刻玉新。有谁于异代，弹指礼遗尘。
[页]卷,册....[9468]839,24
第139笔
　　　　酬西川楚峦上人卷　齐己
玉垒峨嵋秀（一作峻），岷江锦水清。古人搜不尽，吾子得何精。
可信由前习，堪闻正后生。东西五千里，多谢寄无成。
[页]卷,册....[9469]839,24
第140笔
　　　　览延栖上人卷　齐己
今体雕镂妙，古风研考精。何人忘律韵，为子辨诗声。
贾岛苦兼此，孟郊清独行。荆门见编集，愧我老无成。
[页]卷,册....[9469]839,24
第141笔
　　　　寄洛下王彝训先辈二首　齐己
贾岛存正始，王维留格言。千篇千古在，一咏一惊魂。
离别无他寄，相思共此门。阳春堪永恨，郢路转尘昏。

北极新英主，高科旧少年。风流传贵达，谈笑取荣迁。
洛水秋空底，嵩峰晓翠巅。寻常谁并马，桥上戏成篇。

[页]卷,册....[9469]839,24
第142笔
　　　　酬岳阳李主簿卷　齐己
把卷思高兴，潇湘阔浸门。无云生翠浪，有月动清魂。
倚槛应穷底，凝情合到源。为君吟所寄，难甚至忘筌。
[页]卷,册....[9469]839,24
第143笔
　　　　寄怀江西僧达禅翁　齐己
长忆旧山日，与君同聚沙。未能精贝叶，便学咏杨花。
苦甚伤心骨，清还切齿牙。何妨继余习，前世是诗[9469]家。
[页]卷,册....[9470]839,24
第144笔
　　　　送吴守明先辈游蜀　齐己
凭君游蜀去，细为话幽奇。丧乱嘉陵驿，尘埃贾岛诗。
未应过锦府，且合上峨嵋。既逐高科后，东西任所之。
[页]卷,册....[9470]839,24
第145笔
　　　　寄普明大师可准　齐己
莲岳三征者，论诗旧与君。相留曾几岁，酬唱有新文。
翠窦容闲憩，岚峰许共分。当年若同访，合得伴吟云。
[页]卷,册....[9470]839,24
第146笔
　　　　还黄平素秀才卷　齐己
求己甚忘筌，得之经浑然。僻能离诡差，清不尚妖妍。
冷澹闻姚监，精奇见浪仙。如君好风格，自可继前贤。
[页]卷,册....[9470]839,24
第147笔
　　　　与张先辈话别（首句缺三字，第五句缺二字）　齐己
为□□□者，各自话离心。及第还全蜀，游方归二林。
巴江□□涨，楚野入吴深。他日传消息，东西不易寻。
[页]卷,册....[9470]839,24
第148笔
　　　　寄朱拾遗　齐己
一闻归阙下，几番熟金桃。沧海期仍晚，清资路渐高。
研冰濡谏笔，赋雪拥朝袍。岂念空林下，冥心坐石劳。
[页]卷,册....[9470]839,24
第149笔
　　　　荆门送兴禅师　齐己
洒落南宗子，游方迹似云。青山寻处处，赤叶路（一作落）纷纷。
虎共松岩宿，猿和石溜闻。何峰一回首，忆我在人群。
[页]卷,册....[9471]839,24
第150笔
　　　　过西山施肩吾旧居　齐己
大志终难起，西峰卧翠堆。床前倒秋壑，枕上过春雷。
鹤见丹成去，僧闻栗熟来。荒斋松竹老，鸾鹤自裴回。
[页]卷,册....[9471]839,24
第151笔
　　　　喜夏雨　齐己
四郊云影合，千里雨声来。尽洗红埃去，并将清气回。
潺湲浮楚甸，萧散露荆台。欲赋随车瑞，濡毫渴𫍲才。
[页]卷,册....[9471]839,24
第152笔
　　　　酬元员外见寄八韵　齐己
旧隐梦牵仍，归心只似蒸。远青怜岛峭，轻白爱云腾。
艳冶丛翻蝶，腥膻地聚蝇。雨声连洒竹，诗兴继填膺。
访戴情弥切，依刘力不胜。众人忘苦苦，独自愧兢兢。
处世无他望，流年有病僧。时惭大雅客，遗韵许相承。
[页]卷,册....[9471]839,24
第153笔
　　　　浣口泊舟晓望天柱峰　齐己
根盘潜岳半，顶逼日轮边。冷碧无云点，危棱有瀑悬。
秀轻毛女下，名与鼎湖偏。谁见扶持力，峨峨出后天。
[页]卷,册....[9471]839,24
第154笔
　　　　寄楚萍上人　齐己
北面香炉秀，南边瀑布寒。自来还独去，夏满又秋残。
日影松杉乱，云容洞壑宽。何峰是邻侧，片石许相安。
[页]卷,册....[9472]839,24
第155笔
　　　　竹里作六韵　齐己
我（一作偶）来深处坐，剩觉有吟思。忽似潇湘岸，欲生风雨时。
冷烟蒙古屋，干箨堕秋墀。径熟因频入，身闲得遍攲。
踏多鞭节损，题乱粉痕隳。犹见前山叠，微茫隔短篱。
[页]卷,册....[9472]839,24
第156笔
　　　　寄江西幕中孙鲂员外　齐己
簪履为官兴，芙蓉结社缘。应思陶令醉，时访远公禅。
茶影中残月，松声里落泉。此门曾共说，知未遂终焉。
[页]卷,册....[9472]839,24
第157笔
　　　　盆池　齐己
盆沼陷（一作稻）花边，孤明似玉泉。涵虚心不浅，待月底长圆。
平稳承天泽，依微泛曙烟。何须照菱镜，即此鉴媸妍。
[页]卷,册....[9472]839,24
第158笔
　　　　喜干昼上人远相访　齐己
彼此垂七十，相逢意若何。圣明殊未至，离乱更应多。
澹泊门难到，从容日易过。余生消息外，只合听诗魔。
[页]卷,册....[9472]839,24
第159笔
　　　　过陈陶处士旧居　齐己
一室贮琴尊，诗皆大雅言。夜过秋竹寺，醉打老僧门。
远烧来篱下，寒蔬簇石根。闲庭除鹤迹，半是杖头痕。
[页]卷,册....[9473]840,24
第160笔
　　　　寄敬亭清越　齐己
敬亭山色古，庙与寺松连。住此修行过，春风四十年。
鼎尝天柱茗，诗硾剡溪牋。冥目应思著，终南北阙前。
[页]卷,册....[9473]840,24
第161笔
　　　　湘江渔父　齐己
湘潭春水满，岸远草青青。有客钓烟月，无人论醉醒。
门前蚊蜃气，蓑上蕙兰馨。曾受蒙庄子，逍遥一卷经。
[页]卷,册....[9473]840,24
第162笔
　　　　书古寺僧房　齐己
绿树深深处，长明焰焰灯。春时游寺客，花落闭门僧。
万法心中寂，孤泉石上澄。劳生莫相问，喧默不相应。
[页]卷,册....[9473]840,24
第163笔
　　　　湖西逸人　齐己
老隐洞庭西，渔樵共一溪。琴前孤鹤影，石上远僧题。
橘柚园林熟，蒹葭径路迷。君能许邻并，分药𣃁春畦。
[页]卷,册....[9474]840,24
第164笔
　　　　潇湘二十韵　齐己
二水远难论，从离向坎奔。冷穿千嶂脉，清过几州门。
阔去都凝白，傍来尽带浑。经游闻舜禹，表里见乾坤。
浦静鱼闲钓，湾凉雁自屯。月来分夜底，云度见秋痕。
暮气藏邻寺，寒涛聒近村。离骚传永恨，鼓瑟奏遗魂。
雾拥鱼龙窟，槎攲岛屿根。秋风帆上下，落日树沈昏。
柳少沙洲缺，苔多古岸存。禽巢依橘柚，獭迳入兰荪。
色自江南绝，名闻海内尊。吴头雄莫遏，汉口壮堪吞。
寥泬晴方映，冯夷信忽翻。渡遥峰翠叠，汀小荻花繁。
势接湖烟涨，声和瘴雨歕。急摇吟客舫，狂溅野人樽。
疏凿谁穷本，澄鲜自有源。对兹伤九曲，含浊出昆仑。
[页]卷,册....[9474]840,24
第165笔
　　　　江行早发　齐己
舟子相呼起，长江未五更。几看（一作程）星月在，犹带（一作载）梦魂行。
鸟乱村林迥，人喧水栅横。苍茫平野外，渐认（一作惭愧）远峰名。
[页]卷,册....[9474]840,24
第166笔
　　　　宜阳道中作　齐己
宜阳南面路，下岳又经过。枫叶红遮店，芒花白满坡。
猿无山渐薄，雁众水还多。日落犹前去，诸村牧竖歌。
[页]卷,册....[9474]840,24
第167笔
　　　　落日　齐己
晚照背高台，残钟残角催。能销几度落，已是半生来。
吹叶阴风发，漫空暝色回。因思古人事，更变尽尘埃。
[页]卷,册....[9475]840,24
第168笔
　　　　春兴　齐己
柳暖莺多语，花明草尽长。风流在诗句，牵率遶池塘。
叫切禽名宇，飞忙蝶姓庄。时来真可惜，自勉掇兰芳。
[页]卷,册....[9475]840,24
第169笔
　　　　远山　齐己
天际云根破，寒山列翠回。幽人当立久，白鸟背飞来。
瀑溅何州地，僧寻几峤苔。终须拂巾履，独去谢尘埃。
[页]卷,册....[9475]840,24
第170笔
　　　　和郑谷郎中幽栖之什　齐己
谁知闲退迹，门迳入寒汀。静倚云僧杖，孤看野烧星。
墨沾吟石黑，苔染钓船青。相对唯溪寺，初宵闻念经。
[页]卷,册....[9475]840,24
第171笔
　　　　勉道林谦光鸿蕴二姪　齐己
旧林诸姪在，还住本师房。共扫焚修地，同闻水石香。
莫将闲世界，拟敌好时光。须看南山下，无名冢满冈。
[页]卷,册....[9475]840,24
第172笔
　　　　渚宫自勉二首[9475]　齐己
晨午殊丰足，伊何挠肺肠。形容侵老病，山水忆韬藏。
必谢金台去，还携铁锡将。东林露坛畔，旧对白莲房。

毕竟拟何求，随缘去住休。天涯游胜境，海上宿仙洲。
梦好寻无迹，诗成旋不留。从他笑轻事，独自忆庄周。

[页]卷,册....[9476]840,24
第173笔
　　　　谢㴩湖茶　齐己
㴩湖唯上贡，何以惠寻常。还是诗心苦，堪消蜡面香。
碾声通一室，烹色带残阳。若有新春者，西来信勿忘。
[页]卷,册....[9476]840,24
第174笔
　　　　寄归州马判官　齐己
郡带女名，民康境亦宁。晏梳秋鬓白，闲坐暮山青。
赠客椒初熟，寻僧酒半醒。应怀旧居处，歌管隔墙听。
[页]卷,册....[9476]840,24
第175笔
　　　　倦客　齐己
闭眼即开门，人间事倦闻。如何迎好客，不似看闲云。
少欲资三要，多言让十分。疏慵本吾性，任笑早离群。
[页]卷,册....[9476]840,24
第176笔
　　　　送灵𧦬上人游五台　齐己
此去清凉顶，期瞻大圣容。便应过洛水，即未上嵩峰。
残照催行影，幽林惜驻踪。想登金阁望，东北极兵锋。
[页]卷,册....[9476]840,24
第177笔
　　　　静坐　齐己
坐卧与行住，入禅还出吟。也应长日月，消得个身心。
默论相如少，黄梅付嘱深。门前古松径，时起步清阴。
[页]卷,册....[9477]840,24
第178笔
　　　　谢虚中上人寄示题天策阁诗　齐己
天策二首作，境幽搜亦玄。阁横三楚上，题挂九霄边。
寺额因标胜，诗人合遇贤。他时谁倚槛，吟词岂忘筌。
[页]卷,册....[9477]840,24
第179笔
　　　　荆门寄怀章供奉兼呈幕中知己　齐己
紫衣居贵上，青衲老关中。事佛门相似，朝天路不同。
神凝无恶梦，诗澹老真风。闻道知音在，官高信莫通。
[页]卷,册....[9477]840,24
第180笔
　　　　江令石　齐己
思量江令意，爱石甚悠悠。贪向深宫去，死同亡国休。
雨株荒草里，千古暮江头。若似黄金贵，隋军也不留。
[页]卷,册....[9477]840,24
第181笔
　　　　月下作　齐己
良夜如清昼，幽人在小庭。满空垂列宿，那个是文星。
世界归谁是，心魂向自宁。何当见尧舜，重为造生灵。
[页]卷,册....[9477]840,24
第182笔
　　　　游道林寺四绝亭观宋杜诗版[9477]　齐己
宋杜诗题在，风骚到此真。独来终日看，一为拂秋尘。
古石生寒仞，春松脱老鳞。高僧眼根静，应见客吟神（一作频）。
[页]卷,册....[9478]840,24
第183笔
　　　　勉诗僧　齐己
莫把毛生刺，低佪谒李膺。须防知佛者，解笑爱名僧。
道性宜如水，诗情合似冰。还同莲社客，联唱遶香灯。
[页]卷,册....[9478]840,24
第184笔
　　　　谢人墨　齐己
珍重岁寒烟，携来路几千。只应真典诰，消得苦磨研。
正色浮端砚，精光动蜀牋。因君强濡染，舍此即忘筌。
[页]卷,册....[9478]840,24
第185笔
　　　　送人游玉泉寺　齐己
西峰大雪开，万叠向空堆。客贵犹寻去，僧高肯不来。
潭澄猿觑月，窦冷鹿眠苔。公子将才子，联题兴未回。
[页]卷,册....[9478]840,24
第186笔
　　　　寄郑谷郎中　齐己
诗心何以传，所证自同禅。觅句如探虎，逢知似得仙。
神清太古在，字好雅风全。曾沐星郎许，终惭是斐然。
[页]卷,册....[9478]840,24
第187笔
　　　　春雨　齐己
欲布如膏势，先闻动地雷。云龙相得起，风电一时来。
霡霂农桑野，冥蒙杨柳台。何人待晴暖，庭有牡丹[9478]开。
[页]卷,册....[9479]840,24
第188笔
　　　　明月峰　齐己
明月峰头石，曾闻学月明。别舒长夜彩，高照一村耕。
颇乱无私理，徒惊鄙俗情。传云遭凿后，顽白在峥嵘。
[页]卷,册....[9479]840,24
第189笔
　　　　谢人惠紫栗拄杖　齐己
仙掌峰前得，何当此见遗。百年衰朽骨，六尺岁寒姿。
雪外兼松凭，泉边待月攲。他时出山去，犹谢见相随。
[页]卷,册....[9479]840,24
第190笔
　　　　送人游湘湖　齐己
君游南国去，旅梦若为宁。一路随鸿雁，千峰遶洞庭。
林明枫尽落，野黑烧初经。有兴寻僧否，湘西寺最灵。
[页]卷,册....[9479]840,24
第191笔
　　　　小松　齐己
发地才过膝（一作盈尺），蟠根已有灵。严霜百草白，深院一林青。
后夜萧骚动，空阶蟋蟀听。谁于千岁外，吟遶（一作倚）老龙形。
[页]卷,册....[9479]840,24
第192笔
　　　　金江寓居　齐己
考槃应未永，聊此养闲疏。野趣今何似，诗题旧不如。
春篁离箨尽，陂藕折花初。终要秋云是，从风恣卷舒。
[页]卷,册....[9479]840,24
第193笔
　　　　晚夏金江寓居答友生　齐己
日日冲残热，相寻入乱蒿。闲中滋味远，诗里是非高。
碧耸新生竹，红垂半熟桃。时难未可出，且欲淬豪曹。
[页]卷,册....[9480]840,24
第194笔
　　　　寄李洞秀才　齐己
到处听时论，知君屈最深。秋风几西笑，抱玉但伤心。
野水翻红藕，沧江老白禽。相思未相识，闻在蜀中吟。
[页]卷,册....[9480]840,24
第195笔
　　　　过商山　齐己
叠叠叠岚寒，红尘翠里盘。前程有名利，此路莫艰难。
云水（一作木）侵天老，轮蹄到月残。何能寻四皓，过尽见长安。
[页]卷,册....[9480]840,24
第196笔
　　　　蝉八韵　齐己
咽咽复啾啾，多来自早秋。园林凉正好，风雨思相收。
在处声无别，何人泪欲流。冷怜天露滴，伤共野禽游。
静息深依竹，惊移瞥过楼。分明晴渡口，凄切暮关头。
时节推应定，飞鸣即未休。年年闻尔苦，远忆所居幽。
[页]卷,册....[9480]840,24
第197笔
　　　　鹭鸶二首　齐己
日日沧江去，时时得意归。自能终洁白，何处误翻飞。
晚立银塘阔，秋栖玉露微。残阳苇花畔，双下钓鱼矶。
[9480]
雪里曾迷我，笼中旧养君。忽从红蓼岸，飞出白鸥群。
影照翘滩浪，翎濡宿岛云。鸳鸿解相忆，天上列纷纷。

[页]卷,册....[9481]840,24
第198笔
　　　　送僧归南岳　齐己
浊世住终难，孤峰念永安。逆风眉磔磔，冲雪锡珊珊。
石室关霞嫩，松枝拂藓干。岩猿应认得，连臂下句栏。
[页]卷,册....[9481]840,24
第199笔
　　　　夏日林下作　齐己
烦暑莫相煎，森森在眼前。暂来还尽日，独坐只闻蝉。
草媚终难死，花飞卒未蔫。秋风拾此去，满箧贮新篇。
[页]卷,册....[9481]840,24
第200笔
　　　　村居寄怀　齐己
风雨如尧代，何心欲退藏。诸侯行教化，下国自耕桑。
道挫时机尽，禅留话路长。前溪久不过，忽觉早禾香。
[页]卷,册....[9481]840,24
第201笔
　　　　酬王秀才　齐己
相于分倍亲，静论到吟真。王泽曾无外，风骚甚少人。
鸿随秋过尽，雪向腊飞频。何处多幽胜，期君作近邻。
[页]卷,册....[9481]840,24
第202笔
　　　　赠无本上人　齐己
往年吟月社，因乱散扬州。未免无端事，何妨出世流。
洞庭禅过腊，衡岳坐经秋。终说将衣钵，天台老去[9481]休。
[页]卷,册....[9482]840,24
第203笔
　　　　寄华山司空图　齐己
天下艰难际，全家入华山。几劳丹诏问，空见使臣还。
瀑布寒吹梦，莲峰翠湿关。兵戈阻相访，身老瘴云间。
[页]卷,册....[9482]840,24
第204笔
　　　　题真州精舍　齐己
波心精舍好，那岸是繁华。碍目（一作日）无高树，当门即远沙。
晨斋来海客，夜磬到渔家。石鼎秋涛静，禅回有岳茶。
[页]卷,册....[9482]840,24
第205笔
　　　　怀道林寺因寄仁用二上人　齐己
名山知不远，长忆寺门松。昨晚登楼见，前年过夏峰。
雨余云脚树，风外日西钟。莫更来东岸，红尘没马踪。
[页]卷,册....[9482]840,24
第206笔
　　　　寻阳道中作　齐己
秋声连岳树，草色遍汀洲。多事时为客，无人处上楼。
云疏片雨歇，野阔九江流。欲向南朝去，诗僧有惠休。
[页]卷,册....[9482]840,24
第207笔
　　　　东林雨后望香炉峰　齐己
翠湿僧窗里，寒堆鸟道边。静思寻去路，急遶落来泉。
暮雨开青壁，朝阳照紫烟。二林多长老，谁忆上头禅。
[页]卷,册....[9482]840,24
第208笔
　　　　寄双泉大师师兄　齐己
清泉流眼底，白道倚岩棱。后夜禅初入，前溪树折冰。
南凉来的的，北魏去腾腾。敢把吾师意，密传门外僧。
[页]卷,册....[9483]840,24
第209笔
　　　　送人润州寻兄弟　齐己
君话南徐去，迢迢过建康。弟兄新得信，鸿雁久离行。
木落空林浪，秋残渐雪霜。闲游登北固，东望海苍苍。
[页]卷,册....[9483]840,24
第210笔
　　　　贻张生　齐己
日日见入寺，未曾含酒容。闲听老僧语，坐到夕阳钟。
竹里行多影，花边偶过踪。犹言谢生计，随我去孤峰。
[页]卷,册....[9483]840,24
第211笔
　　　　送人游雍京　齐己
君来乞诗别，聊与怆前程。九野未无事，少年何远行。
商云盘翠险，秦甸下烟平。应见周南化，如今在雍京。
[页]卷,册....[9483]840,24
第212笔
　　　　春草　齐己
处处碧萋萋，平原带日西。堪随游子路，远入鹧鸪啼。
金谷园应没，夫差国已迷。欲寻兰蕙径，荒秽满汀畦。
[页]卷,册....[9483]840,24
第213笔
　　　　怀华顶道人[9483]　齐己
华顶星边出，真宜上士家。无人触床榻，满屋贮烟霞。
坐卧临天井，晴明见海涯。禅余石桥去，屐齿印松花。
[页]卷,册....[9484]840,24
第214笔
　　　　寄自牧上人　齐己
五老回无计，三峰去不成。何言谢云鸟，此地识公卿。
梦愧将僧说，心嫌触类生。南朝古山寺，曾忆共寻行。
[页]卷,册....[9484]840,24
第215笔
　　　　静坐　齐己
日日只腾腾，心机何以兴。诗魔苦不利，禅寂颇相应。
砚满尘埃点，衣多作卧棱。如斯自消息，合是个闲僧。
[页]卷,册....[9484]840,24
第216笔
　　　　送人游衡岳　齐己
荆楚腊将残，江湖苍莽间。孤舟载高兴，千里向名山。
雪浪来无定，风帆去是闲。石桥僧问我，应寄岳茶还。
[页]卷,册....[9484]840,24
第217笔
　　　　答知己自阙下寄书　齐己
故人劳札翰，千里寄荆台。知恋文明在，来寻江汉来。
群机喧白昼，陆海涨黄埃。得路应相笑，无成守死灰。
[页]卷,册....[9484]840,24
第218笔
　　　　新笋　齐己
乱迸苔钱破，参差出小栏。层层离锦箨，节节露琅玕。
直上心终劲，四垂烟渐宽。欲知含古律，试剪凤箫[9484]看。
[页]卷,册....[9485]840,24
第219笔
　　　　寄唐洙处士　齐己
行僧去湘水，归雁度荆门。彼此亡家国，东西役梦魂。
多慵如长傲，久住不生根。曾问兴亡事，丁宁寄勿言。
[页]卷,册....[9485]840,24
第220笔
　　　　谢人惠竹蝇拂　齐己
妙刮筠篁制，纤柔玉柄同。拂蝇声满室，指月影摇空。
敢舍经行外，常将宴坐中。挥谈一无取，千万愧生公。
[页]卷,册....[9485]840,24
第221笔
　　　　新燕　齐己
燕燕知何事，年年应候来。却缘华屋在，长得好时催。
花外衔泥去，空中接食回。不同黄雀意，迷逐网罗媒。
[页]卷,册....[9485]840,24
第222笔
　　　　谢王先辈寄毡　齐己
深谢高科客，名毡寄惠重。静思生朔漠，和雪长蒙茸。
折坐资禅悦，铺眠减病容。他年从破碎，担去卧孤（一作高）峰。
[页]卷,册....[9485]840,24
第223笔
　　　　寄还阙下高辇先辈卷　齐己
去岁逢京使，因还所寄诗。难留天上作，曾换月中枝。
趣极僧迷旨，功深鬼不知。仍闻得名后，特地更忘疲。
[页]卷,册....[9485]840,24
第224笔
　　　　和孙支使惠示院中庭竹之什　齐己
忆就江僧乞，和烟得一茎。剪黄憎旧本，科绿惜新生。
护噪蝉身稳，资吟客眼明。星郎有佳咏，雅合此君声。
[页]卷,册....[9486]840,24
第225笔
　　　　苦热中江上怀炉峰旧居　齐己
旧寄炉峰下，杉松遶石房。年年五六月，江上忆清凉。
久别应荒废，终归隔渺茫。何当便摇落，披衲玩秋光。
[页]卷,册....[9486]840,24
第226笔
　　　　送僧游龙门香山寺　齐己
君到香山寺，探幽莫损神。且寻风雅主，细看乐天真。
[页]卷,册....[9486]840,24
第227笔
　　　　江上值春雨　齐己
江皋正月雨，平陆亦波澜。半是峨嵋雪，重为泽国寒。
农田淹寖尽，客櫂往来难。愁杀骚人路，沧浪正渺漫。
[页]卷,册....[9486]840,24
第228笔
　　　　七十作　齐己
七十去百岁，都来三十春。纵饶生得到，终免死无因。
密理方通理，栖真始见真。沃洲匡阜客，几劫不迷人。
[页]卷,册....[9486]840,24
第229笔
　　　　谢虚中寄新诗　齐己
旧友一千里，新诗五十篇。此文经大匠，不见已多年。
趣极同无迹，精深合自然。相思把行坐，南望隔尘[9486]烟。
[页]卷,册....[9487]840,24
第230笔
　　　　送彬座主赴龙安请讲　齐己
两论久研精，龙安受请行。春城雨雪霁，古寺殿堂明。
白发老僧听，金毛师子声。同流有谁共，别著国风清。
[页]卷,册....[9487]840,24
第231笔
　　　　夏日荆渚书怀　齐己
嵩岳去值乱，匡庐回阻兵。中途息瓶锡，十载依公卿。
不那猿鸟性，但怀林泉声。何时遂情兴，吟遶杉松行。
[页]卷,册....[9487]840,24
第232笔
　　　　春日西湖作　齐己
一水遶孤岛，闲门掩春草。曾无长者辙，枉此问衰老。
[页]卷,册....[9487]840,24
第233笔
　　　　谢中上人寄茶　齐己
春山谷雨前，并手摘芳烟。绿嫩难盈笼，清和易晚天。
且招邻院客，试煮落花泉。地远劳相寄，无来又隔年。
[页]卷,册....[9487]840,24
第234笔
　　　　送节大德归阙　齐己
西京曾入内，东洛又朝天。圣上方虚席，僧中正乏贤。
晨光金殿里，紫气玉帘前。知祝唐尧化，新恩异往年。
[页]卷,册....[9487]840,24
第235笔
　　　　览清尚卷[9487]　齐己
李洞僻相似，得诗先示师。鬼神迷去处，风日背吟时。
格已搜清竭，名还著紫卑。从容味高作，翻为古人疑。
[页]卷,册....[9488]840,24
第236笔
　　　　荆门送昼公归彭泽旧居　齐己
彭泽旧居在，匡庐翠叠前。因思从楚寺，便附入吴船。
岸遶春残树，江浮晓霁天。应过虎溪社，伫立想诸贤。
[页]卷,册....[9488]840,24
第237笔
　　　　登祝融峰　齐己
猿鸟共不到，我来身欲浮。四边空碧落，绝顶正清秋。
宇宙知何极，华夷见细流。坛西独立久，白日转神州。
[页]卷,册....[9489]841,24
第238笔
　　　　寄贯休　齐己
子美曾吟处，吾师复去吟。是何多胜地，销得二公心。
锦水流春阔，峨嵋叠雪深。时逢蜀僧说，或道近游黔。
[页]卷,册....[9489]841,24
第239笔
　　　　送唐禀正字归萍川　齐己
霜须芸阁吏，久掩白云扉。来谒元戎后，还骑病马归。
烟村蔬饮淡，江驿雪泥肥。知到中林日，春风长涧薇。
[页]卷,册....[9489]841,24
第240笔
　　　　寄怀江西栖公　齐己
龙沙为别日，庐阜得书年。不见来香社，相思遶白莲。
江僧归海寺，楚路接吴烟。老病何堪说，扶羸寄此篇。
[页]卷,册....[9489]841,24
第241笔
　　　　山中喜得友生书　齐己
柴门关树石，未省梦尘埃。落日啼猿里，同人有信来。
自成为拙隐，难以谢多才。见说相思处，前峰对古台。
[页]卷,册....[9490]841,24
第242笔
　　　　谢人惠扇子及茶　齐己
鎗旗封蜀茗，圆洁制鲛绡。好客分烹煮，青蝇避动摇。
陆生夸妙法，班女恨凉飙。多谢崔居士，相思寄寂寥。
[页]卷,册....[9490]841,24
第243笔
　　　　寄监利司空学士　齐己
诗家为政别，清苦日闻新。乱后无荒地，归来尽远人。
宽容民赋税，憔悴吏精神。何必河阳县，空传桃李春。
[页]卷,册....[9490]841,24
第244笔
　　　　答陈秀才　齐己
万事皆可了，有诗门最深。古人难得志，吾子苦留心。
野叠凉云朵，苔重怪木阴。他年立名字，笑我老双林。
[页]卷,册....[9490]841,24
第245笔
　　　　游橘洲　齐己
春日上芳洲，经春兰杜幽。此时寻橘岸，昨日在城楼。
鹭立青枫杪，沙沈白浪头。渔家好生计，簷底系扁舟。
[页]卷,册....[9490]841,24
第246笔
　　　　寄武陵道友[9490]　齐己
阮肇迷仙处，禅门接紫霞。不知寻鹤路，几里入桃花。
晚树阴摇藓，春潭影弄砂。何当见招我，乞与片生涯。
[页]卷,册....[9491]841,24
第247笔
　　　　谢人惠药　齐己
五金元造化，九炼更精新。敢谓长生客，将遗必死人。
久餐应换骨，一服已通神。终逐淮王去，永抛浮世尘。
[页]卷,册....[9491]841,24
第248笔
　　　　还族弟卷（第五句缺一字）　齐己
岂要私相许，君诗自入神。风骚何句出，瀑布一联新。
□若长如此，名须远逐身。闲斋舒复卷，留滞忽经旬。
[页]卷,册....[9491]841,24
第249笔
　　　　送周秀游峡　齐己
又向夔城去，知难动旅魂。自非亡国客，何虑断肠猿。
滟滪分高仞，瞿塘露浅痕。明年期此约，平稳到荆门。
[页]卷,册....[9491]841,24
第250笔
　　　　荆门夏日寄洞山节公　齐己
湖光摇翠木，灵洞叠云深。五月经行处，千秋桧柏阴。
山形临北渚，僧格继东林。莫惜相招信，余心是此心。
[页]卷,册....[9491]841,24
第251笔
　　　　再经蒋山与诸长老夜话　齐己
远迹都如雁，南行又北回。老僧犹记得，往岁已曾来。
话遍名山境，烧残黑栎灰。无因伴师往，归思在天[9491]台。
[页]卷,册....[9492]841,24
第252笔
　　　　寄当阳张明府　齐己
玉泉神运寺，寒磬彻琴堂。有境灵如此，为官兴亦长。
吏愁清白甚，民乐赋输忘。闻说巴山县，今来尚忆张。
[页]卷,册....[9492]841,24
第253笔
　　　　游三觉山　齐己
白石路重重，萦纡势忽穷。孤峰擎像阁，万木蔽星空。
世论随时变，禅怀历劫同。良宵正冥目，海日上窗红。
[页]卷,册....[9492]841,24
第254笔
　　　　庭际晚菊上主人　齐己
九月将欲尽，幽丛始绽芳。都缘含正气，不是背重阳。
采去蜂声远，寻来蝶路长。王孙归未晚，犹得泛金觞。
[页]卷,册....[9492]841,24
第255笔
　　　　送赵长史归闽川　齐己
荆门与闽越，关戍隔三千。风雪扬帆去，台隍指海边。
客情消旅火，王化似尧年。莫失春回约，江城谷雨前。
[页]卷,册....[9492]841,24
第256笔
　　　　拟嵇康绝交寄湘中贯微　齐己
何处同嵇懒，吾徒道异诸。本无文字学，何有往来书。
岳寺逍遥梦，侯门勉强居。相知在玄契，莫讶八行疏。
[页]卷,册....[9492]841,24
第257笔
　　　　寄许州清古　齐己
北来儒士说，许下有吟僧。白日身长倚，清秋塔上层。
言虽依景得，理要入无征。敢望多相示，孱微老不胜。
[页]卷,册....[9493]841,24
第258笔
　　　　谢丁秀才见示赋卷　齐己
五首新裁翦，搜罗尽指归。谁曾师古律，君自负天机。
圣后求贤久，明公得隽稀。乘秋好携去，直望九霄飞。
[页]卷,册....[9493]841,24
第259笔
　　　　惊秋　齐己
褰帘听秋信，晚傍竹声归。多故堪伤骨，孤峰好拂衣。
梧桐凋绿尽，菡萏堕红稀。却恐吾形影，嫌心与口违。
[页]卷,册....[9493]841,24
第260笔
　　　　夏日雨中寄幕中知己　齐己
北风吹夏雨，和竹亚南轩。豆枕攲凉冷，莲峰入梦魂。
窗多斜迸湿，庭遍瀑流痕。清兴知无限，晴来示一言。
[页]卷,册....[9493]841,24
第261笔
　　　　夜次湘阴　齐己
风涛出洞庭，帆影入澄清。何处惊鸿起，孤舟趁月行。
时难多战地，野阔绝春耕。骨肉知存否，林园近郡城。
[页]卷,册....[9493]841,24
第262笔
　　　　寄唐禀正字[9493]　齐己
疏野还如旧，何曾称在城。水边无伴立，天际有山横。
落日云霞赤，高窗笔砚明。鲍昭多所得，时忆寄汤生。
[页]卷,册....[9494]841,24
第263笔
　　　　宿舒湖希上人房　齐己
入寺先来此，经窗半在湖。秋风新菡萏，暮雨老菰蒲。
任听浮生速，能消默坐无。语来灯焰短，嘒唳发高梧。
[页]卷,册....[9494]841,24
第264笔
　　　　戊辰岁江南感怀　齐己
忽忽动中私，人间何所之。老过离乱世，生在太平时。
桃李春无主，杉松寺有期。曾吟子山赋，何啻旧凌迟。
[页]卷,册....[9494]841,24
第265笔
　　　　送林（一作休）上人归永嘉旧居　齐己
东越常悬思，山门在永嘉。秋光浮楚水，帆影背长沙。
城黑天台雨，村明海峤霞。时寻谢公迹，春草有瑶花。
[页]卷,册....[9494]841,24
第266笔
　　　　答友生山居寄示　齐己
嘉遁有新吟，因僧寄竹林。静思来鸟外，闲味遶松阴。
兵寇凭凌甚，溪山几许深。休为反招隐，携取一相寻。
[页]卷,册....[9494]841,24
第267笔
　　　　新秋霁后晚眺怀先公　齐己
雨霁湘楚晚，水凉天亦澄。山中应解夏，渡口有行僧。
鸟列沧洲队，云排碧落层。孤峰磬声绝，一点石龛[9494]灯。
[页]卷,册....[9495]841,24
第268笔
　　　　池上感兴　齐己
所向似无端，风前吟凭栏。旁人应闷见，片水自闲看。
碧底红鳞鬣，澄边白羽翰。南山众木叶，飘著竹声干。
[页]卷,册....[9495]841,24
第269笔
　　　　和昙域上人寄赠之什　齐己
百病煎衰朽，栖迟战国中。思量青壁寺，行坐赤松风。
道寄虚无合，书传往复空。可怜禅月子，香火国门东。
[页]卷,册....[9495]841,24
第270笔
　　　　吊双泉大师真塔　齐己
塔耸层峰后，碑镌巨石新。不知将一句，分付与何人。
静坐云生衲，空山月照真。后徒游礼者，犹认指迷津。
[页]卷,册....[9495]841,24
第271笔
　　　　暮冬送璘上人归华容　齐己
故园虽不远，那免怆行思。莽苍平湖路，霏微过雪时。
全无山阻隔，或有客相随。得见交亲后，春风动柳丝。
[页]卷,册....[9495]841,24
第272笔
　　　　秋夜听业上人弹琴　齐己
万物都寂寂，堪闻弹正声。人心尽如此，天下自和平。
湘水泻秋碧，古风吹太清。往年庐岳奏，今夕更分明。
[页]卷,册....[9496]841,24
第273笔
　　　　谢人惠丹药　齐己
别后闻餐饵，相逢讶道情。肌肤红色透，髭发黑光生。
仙洞谁传与，松房自炼成。常蒙远分惠，亦觉骨毛轻。
[页]卷,册....[9496]841,24
第274笔
　　　　荆门病中寄怀贯微上人　齐己
我衰君亦老，相忆更何言。除泥安禅力，难医必死根。
梅寒争雪彩，日冷让冰痕。早晚东归去，同寻入石门。（匡山远大师尝与诸贤游石门洞，玩锦绣谷。）
[页]卷,册....[9496]841,24
第275笔
　　　　答孔秀才　齐己
早向文章里，能降少壮心。不愁人不爱，闲处自闲吟。
水国云雷阔，僧园竹树深。无嫌我衰飒，时此一相寻。
[页]卷,册....[9496]841,24
第276笔
　　　　秋江　齐己
两岸山青映，中流一櫂声。远无风浪动，正向夕阳横。
岛屿蝉分宿，沙洲客独行。浩然心自合，何必濯吾缨。
[页]卷,册....[9496]841,24
第277笔
　　　　船窗　齐己
孤舸凭幽窗，清波逼面凉。举头还有碍，低眼即无妨。
瞥过沙禽翠，斜分夕照光。何时到山寺，上阁看江乡。
[页]卷,册....[9496]841,24
第278笔
　　　　永夜[9496]　齐己
永日还攲枕，良宵亦曲肱。神闲无万虑，壁冷有残灯。
香影浮龛象，瓶声著井冰。寻思到何处，海上断崖僧。
[页]卷,册....[9497]841,24
第279笔
　　　　中春怆怀寄二三知己　齐己
眼暗心还白，逢春强凭栏。因闻积雨夜（一作夜雨），却忆旧山寒。
竹撼烟丛滑，花烧露朵干。故人相会处，应话此衰残。
[页]卷,册....[9497]841,24
第280笔
　　　　自遣　齐己
了然知是梦，既觉更何求。死入孤峰去，灰飞一烬休。
云无空碧在，天静月华流。免有诸徒弟，时来吊石头。
[页]卷,册....[9497]841,24
第281笔
　　　　送陈霸归闽　齐己
凉风动行兴，含笑话临途。已得身名了，全忘客道孤。
乡程过百越，帆影遶重湖。家在飞鸿外，音书可寄无。
[页]卷,册....[9497]841,24
第282笔
　　　　寄孙辟呈郑谷郎中　齐己
衡岳去都忘，清吟恋省郎。淹留才半月，酬唱颇盈箱。
雪长松柽格，茶添语话香。因论乐安子，年少老篇章。
[页]卷,册....[9497]841,24
第283笔
　　　　荆门送人自峨嵋游南岳　齐己
峨嵋来已远，衡岳去犹赊。南浦悬帆影，西风乱荻花。
天涯遥梦泽，山众近长沙。有兴多新作，携将大府[9497]夸。
[页]卷,册....[9498]841,24
第284笔
　　　　谢主人石笋　齐己
西园罢宴游，东阁念林丘。特减花边峭，来添竹里幽。
忆过阳朔见，曾记大湖求。从此频吟遶，归山意亦休。
[页]卷,册....[9498]841,24
第285笔
　　　　经安公寺　齐己
大圣威灵地，安公宴坐踪。未知长寂默，不见久从容。
塔影高群木，江声压暮钟。此游幽胜后，来梦亦应重。
[页]卷,册....[9498]841,24
第286笔
　　　　秋夕寄诸姪　齐己
每到秋残夜，灯前忆故乡。园林红橘柚，窗户碧潇湘。
离别身垂老，艰难路去长。弟兄应健在，兵火里耕桑。
[页]卷,册....[9498]841,24
第287笔
　　　　谢炭　齐己
正拥寒灰次，何当惠寂寥。且留连夜向，未敢满炉烧。
必恐吞难尽，唯愁拨易消。豪家捏为兽，红迸锦茵焦。
[页]卷,册....[9498]841,24
第288笔
　　　　夏满日偶作寄孙支使（其年闰五月）　齐己
一百二十日，煎熬几不胜。忆归沧海寺，冷倚翠崖棱。
旧扇犹操执，新秋更郁蒸。何当见凉月，拥衲访诗朋。
[页]卷,册....[9498]841,24
第289笔
　　　　寄清溪道友　齐己
山门摇落空，霜霰满杉松。明月行禅处，青苔遶石重。
泉声喧万壑，钟韵遍千峰。终去焚香老，同师大士踪。
[页]卷,册....[9499]841,24
第290笔
　　　　谢重缘旧山水障子　齐己
敢望重缘饰，微茫洞壑春。坐看终未是，归卧始应真。
已觉心中朽，犹怜四面新。不因公子鉴，零落几成尘。
[页]卷,册....[9499]841,24
第291笔
　　　　寺居　齐己
邻井双梧上，一蝉鸣隔墙。依稀旧林日，撩乱遶山堂。
难嘿吟风口，终清饮露肠。老僧加护物，应任噪残阳。
[页]卷,册....[9499]841,24
第292笔
　　　　剃发　齐己
金刀闪冷光，一剃一清凉。未免随朝夕，依前长雪霜。
夏林攲石腻，春涧水泉香。向老凋疏尽，寒天不出房。
[页]卷,册....[9499]841,24
第293笔
　　　　谢高辇先辈寄新唱和集　齐己
敢谓神仙手，多怀老比丘。编联来鹿野，酬唱在龙楼。
洛浦精灵慑，邙山鬼魅愁。二南风雅道，从此化东周。
[页]卷,册....[9499]841,24
第294笔
　　　　送徐秀才游吴国[9499]　齐己
西江东注急，孤櫂若流星。风浪相随白，云中独（一作瞥）过青。
他时谁共说，此路我曾经。好向吴朝看，衣冠尽汉庭。
[页]卷,册....[9500]841,24
第295笔
　　　　忆在匡庐日　齐己
忆在匡庐日，秋风八月时。松声虎溪寺，塔影雁门师。
步碧葳蕤径，吟香菡萏池。何当旧泉石，归去洗心脾。
[页]卷,册....[9500]841,24
第296笔
　　　　寄三觉山从益上人　齐己
山下人来说，多时不下山。是应终未是，闲得且须闲。
海面云归窦，猿边月上关。寻思乱峰顶，空送衲僧还。
[页]卷,册....[9500]841,24
第297笔
　　　　残秋感怆　齐己
日日加衰病，心心趣寂寥。残阳起闲望，万木耸寒条。
楚寺新为客，吴江旧看潮。此怀何以寄，风雨暮萧萧。
[页]卷,册....[9500]841,24
第298笔
　　　　寄南徐刘员外二首　齐己
竟陵兵革际，归复旧园林。早岁为官苦，常闻说此心。
海边山夜上，城外寺秋寻。应讶嵩峰约，蹉跎直到今。

昼公评众制，姚监选诸文。风雅谁收我，编联独有君。
余生终此道，万事尽浮云。争得重携手，探幽楚水𣸣。

[页]卷,册....[9500]841,24
第299笔
　　　　贻王秀才　齐己
功到难搜处，知难始是诗。自能探虎子，何虑屈男儿。
此道真清气，前贤早白髭。须教至公手，不惜付丹枝。
[页]卷,册....[9501]841,24
第300笔
　　　　赠孙生　齐己
见君（一作传家）诗自别，君是继诗人。道出千途外，功争一字新。
寂寥中影迹，霜雪里精神。待折东堂桂，归来更苦辛。
[页]卷,册....[9501]841,24
第301笔
　　　　酬元员外　齐己
清洛碧嵩根，寒流白照门。园林经难别，桃李几株存。
衰老江南日，凄凉海上村。闲来晒朱绂，泪滴旧朝恩。
[页]卷,册....[9501]841,24
第302笔
　　　　与杨秀才话别　齐己
庾信哀何极，仲宣悲苦多。因思学文赋，不胜弄干戈。
自古有如此，于今终若何。到头重策蹇，归去旧烟萝。
[页]卷,册....[9501]841,24
第303笔
　　　　寄何崇丘员外　齐己
门底桃源水，涵空复映山。高吟烟雨霁，残日郡楼间。
变俗真无事，分题是不闲。寻思章岸见，全未有年颜。
[页]卷,册....[9501]841,24
第304笔
　　　　赠刘五经[9501]　齐己
往年长白山，发愤忍饥寒。扫叶雪霜湿，读书唇齿干。
群经通讲解，八十尚轻安。今日江南寺，相逢话世难。
[页]卷,册....[9502]841,24
第305笔
　　　　送游山道者　齐己
我亦游山者，常经旧所经。雪消天外碧，春晓海中青。
可见乱离世，况临衰病形。怜君此行兴，独入白云屏。
[页]卷,册....[9502]841,24
第306笔
　　　　舟中江上望玉梁山怀李尊师　齐己
残照玉梁巅，峨峨远櫂前。古来传胜异，人去学神仙。
白鹿老碧壑，黄猿啼紫烟。谁心共无事，局上度流年。
[页]卷,册....[9502]841,24
第307笔
　　　　角　齐己
闻说征人说，呜呜何处边。孤城沙塞地，残月雪霜天。
会转胡风急，吹长碛雁连。应伤汉车骑，名未勒燕然。
[页]卷,册....[9502]841,24
第308笔
　　　　言诗　齐己
毕竟将何状，根元在正思。达人皆一贯，迷者自多岐。
触类风骚远，怀贤肺腑衰。河桥送别者，二子好相知。
[页]卷,册....[9502]841,24
第309笔
　　　　酬王秀才　齐己
离乱几时休，儒生厄远游。亡家非汉代，何处觅荆州。
旅梦寒灯屋，乡怀昼雨楼。相逢话相杀，谁复念风[9502]流。
[页]卷,册....[9503]841,24
第310笔
　　　　春居寄友生　齐己
莎径荒芜甚，君应共此情。江村雷雨发，竹屋梦魂惊。
社过多来燕，花繁渐老莺。相思意何切，新作未曾评。
[页]卷,册....[9503]841,24
第311笔
　　　　寄答武陵幕中何支使二首　齐己
十万雄军幕，三千上客才。何当谈笑外，远慰寂寥来。
骚雅锵金掷，风流醉玉颓。争知江雪寺，老病向寒灰。

南州无百战，北地有长征。闲杀何从事，伤哉苏子卿。
江楼联雪句，野寺看春耕。门外沧浪水，风波杂雨声。

[页]卷,册....[9503]841,24
第312笔
　　　　浙江晚渡　齐己
去年曾到此，久立滞前程。岐路时难处，风涛晚未平。
汀蝉含老韵，岸荻簇枯声。莫泥关河险，多游自远行。
[页]卷,册....[9503]841,24
第313笔
　　　　送人下第东归再谒旧主人　齐己
一战偶不捷，东归计未空。还携故书剑，去谒旧英雄。
楚雪连吴树，西江正北风。男儿艺若是，会合值明公。
[页]卷,册....[9503]841,24
第314笔
　　　　寄谢高先辈见寄二首[9503]　齐己
穿凿堪伤骨，风骚久痛心。永言无绝唱，忽此惠希音。
杨柳江湖晚，芙蓉岛屿深。何因会仙手，临水一披襟。

诗在混茫前，难搜到极玄。有时还积思，度岁未终篇。
片月双松际，高楼阔水边。前贤多此得，风味若为传。

[页]卷,册....[9504]841,24
第315笔
　　　　寄仰山光味长者　齐己
大仰禅栖处，杉松到顶阴。下来虽有路，归去每无心。
鸟道峰形直，龙湫石影深。径行谁得见，半夜老猿吟。
[页]卷,册....[9505]842,24
第316笔
　　　　贻庐岳陈沆秀才　齐己
为儒老双鬓，勤苦竟何如。四海方磨剑，空山自读书。
石围泉眼碧，秋落洞门虚。莫虑搜贤僻，征君旧此居。
[页]卷,册....[9505]842,24
第317笔
　　　　边上　齐己
汉地从休马，胡家自牧羊。都来销帝道，浑不用兵防。
草上孤城白，沙翻大漠黄。秋风起边雁，一一向潇湘。
[页]卷,册....[9505]842,24
第318笔
　　　　蟋蟀　齐己
声异蟪蛄声，听须是正听。无风来竹院，有月在莎庭。
虽不妨调瑟，多堪伴诵经。谁人向秋夕，为尔欲忘形。
[页]卷,册....[9505]842,24
第319笔
　　　　寄西山郑谷神　齐己
西望郑先生，焚修在杳冥。几番松骨朽，未换鬓根青。
石阙凉调瑟，秋坛夜拜星。俗人应抚掌，闲处诵黄庭。
[页]卷,册....[9506]842,24
第320笔
　　　　读参同契　齐己
堪笑修仙侣，烧金觅大还。不知消息火，只在寂寥关。
鬓白炉中术，魂飞海上山。悲哉五千字，无用在人间。
[页]卷,册....[9506]842,24
第321笔
　　　　闻落叶　齐己
楚树雪晴后，萧萧落晚风。因思故国（一作园）夜，临（一作流）水几株（一作林）空。
煮茗烧干脆，行苔踏烂红。来年未离此，还见碧丛丛。
[页]卷,册....[9506]842,24
第322笔
　　　　谢王先辈昆弟游湘中回各见示新诗　齐己
潇湘多胜异，宗社久裴回。兄弟同游去，幽奇尽采来。
只应求妙唱，何以示寒灰。上国携归后，唯呈不世才。
[页]卷,册....[9506]842,24
第323笔
　　　　寄酬高辇推官　齐己
道自闲机长，诗从静境生。不知春艳尽，但觉雅风清。
竹腻题幽碧，蕉干裂脆声。何当九霄客，重叠记无名。
[页]卷,册....[9506]842,24
第324笔
　　　　逢诗僧[9506]　齐己
禅玄无可并（一作示），诗妙有何评。五七字中苦，百千年后清。
难求方至理，不朽始为名。珍重重相见，忘机话此情。
[页]卷,册....[9507]842,24
第325笔
　　　　话道　齐己
大道多大笑，寂寥何以论。霜枫翻落叶，水鸟啄闲门。
服药还伤性，求珠亦损魂。无端凿混沌，一死不还源。
[页]卷,册....[9507]842,24
第326笔
　　　　谢欧阳侍郎寄示新集　齐己
宫锦三十段，金梭新织来。殷勤谢君子，迢递寄寒灰。
𬸚𬸦对鼓舞，神仙双裴回。谁当巧裁制，披去升瑶台。
[页]卷,册....[9507]842,24
第327笔
　　　　西墅新居　齐己
渐渐见苔青，疏疏遍地生。闲穿藤屐起，乱踏石阶行。
野鸟啼幽树，名僧笑此情。残阳竹阴里，老圃打门声。
[页]卷,册....[9507]842,24
第328笔
　　　　酬孙鲂　齐己
幽人还爱云，才子已从军。可信鸳鸿侣，更思麋鹿群。
新题虽有寄，旧论竟难闻。知己今如此，编联悉欲焚。
[页]卷,册....[9507]842,24
第329笔
　　　　扫地　齐己
日日扫复洒，不容纤物侵。敢望来客口，道似主人心。
蚁过光中少，苔依润处深。门前亦如此，一径入疏[9507]林。
[页]卷,册....[9508]842,24
第330笔
　　　　书匡山隐者壁　齐己
红霞青壁底，石室薜萝垂。应有迷仙者，曾逢采药时。
桃花饶两颊，松叶浅长髭。直是来城市，何人识得伊。
[页]卷,册....[9508]842,24
第331笔
　　　　送干康禅师入山过夏　齐己
由来喧滑境，难驻寂寥踪。逼夏摇孤锡，离城入乱峰。
云门应近寺，石路或穿松。知在栖禅外，题诗寄北宗。
[页]卷,册....[9508]842,24
第332笔
　　　　野鸭　齐己
野鸭殊家鸭，离群忽远飞。长生缘甚瘦，近死为伤肥。
江海游空阔，池塘啄细微。红兰白苹渚，春暖刷毛衣。
[页]卷,册....[9508]842,24
第333笔
　　　　伤秋　齐己
旦暮余生在，肌肤十分无。眠寒半榻朽，立月一株枯。
梦已随双树，诗犹却万夫。名山未归得，可惜死江湖。
[页]卷,册....[9508]842,24
第334笔
　　　　怀东湖寺　齐己
铁柱东湖岸，寺高人亦闲。往年曾每日，来此看西山。
竹径青苔合，茶轩白鸟还。而今在天末，欲去已衰颜。
[页]卷,册....[9508]842,24
第335笔
　　　　寄岘山愿公三首　齐己
形影更谁亲，应怀漆道人。片言酬凿齿，半偈伏姚秦。
榛莽池经烧，蒿莱寺过春。心期重西去，一共吊遗尘。

相思恨相远，至理那时何。道笑忘言甚，诗嫌背俗多。
青苔闲阁闭，白日断人过。独上西楼望，荆门千万坡。

彼此无消息，所思江汉遥。转闻多患难，甚说远相招。
老至何悲叹，生知便寂寥。终期踏松影，携手虎溪桥。

[页]卷,册....[9509]842,24
第336笔
　　　　清夜作　齐己
不惜白日短，乍容清夜长。坐闻风露滴，吟觉骨毛凉。
兴寝无诸病，空闲有一床。天明振衣起，苔砌落花香。
[页]卷,册....[9509]842,24
第337笔
　　　　赠白处士　齐己
莘野居何定，浮生知是谁。衣衫同〔野〕（墅）叟，趣似禅师。
白发应无也，丹砂久服之。仍闻创行计，春暖向峨嵋。
[页]卷,册....[9509]842,24
第338笔
　　　　崔秀才宿话　齐己
事转闻多事，心休话苦心。相留明月寺，共忆白云岑。
藓壁残虫韵，霜轩倒竹阴。开门又言别，谁竟慰尘襟。
[页]卷,册....[9509]842,24
第339笔
　　　　怀天台华顶僧　齐己
华顶危临海，丹霞里石桥。曾从国清寺，上看月明潮。
好鸟亲香火，狂泉喷狖寥。欲归师智者，头白路迢迢。
[页]卷,册....[9510]842,24
第340笔
　　　　送人赴官　齐己
年少作初官，还如行路难。兵荒经邑里，风俗久凋残。
照砚花光淡，漂书柳絮干。聊应充侍膳，薄俸继朝餐。
[页]卷,册....[9510]842,24
第341笔
　　　　水鹤　齐己
鸳鸯与㶉鷘，相狎岂惭君。比雪还胜雪，同群亦出群。
静巢孤岛月，寒梦九皋云。归路分明〔过〕（个），飞鸣即可闻。
[页]卷,册....[9510]842,24
第342笔
　　　　湘中感怀　齐己
渔翁那会我，傲兀苇边行。乱世难逸迹，乘流拟濯缨。
江花红细碎，沙鸟白分明。向夕题诗处，春风斑竹声。
[页]卷,册....[9510]842,24
第343笔
　　　　九日逢虚中虚受　齐己
楚后萍台下，相逢九日时。干戈人事地，荒废菊花篱。
我已多衰病，君犹尽黑髭。皇天安罪得，解语便吟诗。
[页]卷,册....[9510]842,24
第344笔
　　　　赠李明府[9510]　齐己
名家宰名邑，将谓屈锋铓。直是难苏俗，能消不下堂。
冰痕生砚水，柳影透琴床。何必称潇洒，独为诗酒狂。
[页]卷,册....[9511]842,24
第345笔
　　　　暮春久雨作　齐己
积雨向春阴，冥冥独院深。已无花落地，空有竹藏禽。
簷溜声何暴，邻僧影亦沈。谁知力耕者，桑麦最关心。
[页]卷,册....[9511]842,24
第346笔
　　　　渚宫莫问诗一十五首（并序）　齐己
　　予以辛巳岁蒙主人命居龙安寺，察其疏鄙，免以趋奉，爰降手翰，曰
　　盖知心不在常礼也。予不觉欣然而作，顾谓形影曰：尔本青山一衲，
　　白石孤禅，今王侯搆室安之，给俸食之，使之乐然。万事都外，游息
　　自得，则云泉猿鸟，不必为狎，其放纵若是，夫何系乎！自是龙门墙
　　仞，历稔不复瞻觊，况他家哉！因创莫问之题，凡一十五篇，皆以莫
　　问为首焉。
莫问疏人事，王侯已任伊。不妨随野性，还似在山时。
静入无声乐，狂抛正律诗。自为仍自爱，清净里寻思。（一作敢望至公知。）

莫问伊嵇懒，流年已付他。话通时事少，诗著野题多。
梦外春桃李，心中旧薜萝。浮生此不悟，剃发竟如何。

莫问休行脚，南方已遍寻。了应须自了，心不是他心。
赤水珠何觅，寒山偈莫吟。谁同论此理，杜口少知音。
[9511]
莫问孱愚格，天应只与闲。合居长树下，那称众人间。
迹绝为真隐，机忘是大还。终当学支遁，买取个青山。

莫问无求意，浮云喻可知。满盈如不戒，倚伏更何疑。
乐矣贤颜子，穷乎圣仲尼。已过知命岁，休把运行推。

莫问闲行趣，春风野水涯。千门无谢女，两岸有杨花。
好鹤曾为客，真龙或作蛇。踌蹰自回首，日脚背楼斜。

莫问真消息，中心只自知。清风含笑咏，明月混希夷。
壤衲凉天拥，玄文静夜披。善哉温伯子，言望至公知。（一作言外认扬〔眉〕。）

莫问休持钵，从贫乞已疏。侯门叨月俸，斋食剩年储。
簪履三千外，形骸六十余。旧峰呵练若，松径接匡庐。

莫问依刘迹，金台又度秋。威仪非上客，谭笑愧诸侯。
礼许无拘检，诗推异辈流。东林未归得，摇落楚江头。

莫问无机性，甘名百钝人。一床铺冷落，长日卧精神。
分已疏知旧，诗还得意新。多才碧云客，时或此相亲。

莫问关门意，从来寡往还。道应归淡泊，身合在空闲。
四面苔围绿，孤窗雨洒斑。梦寻何处去，秋色水边山。
[9512]
莫问□□□，□□逐性情。人间高此道，禅外剩他名。
夏□松边坐，秋光水畔行。更无时忌讳，容易得题成。（首联缺五字，第五句缺一字。）

莫问多山兴，晴楼独凭时。六年沧海寺，一别白莲池。
句早逢名匠，禅曾见祖师。冥搜与真性，清外认扬眉。（一作清净里寻思。）

莫问衰残质，流光速可悲。寸心修未了，长命（一作寿）欲何为。
坐卧身多倦，经行骨渐疲。分明说此苦，珍重竺乾师。

莫问野腾腾，劳形已不能。慇懃无上士，珍重有名僧。
坐觉心心默，行思步步冰。终归石房里，一点夜深灯。

[页]卷,册....[9513]842,24
第347笔
　　　　荆州新秋病起杂题一十五首　齐己
　　　　病起见王化　齐己
病起见王化，融融古帝乡。晓烟凝气紫，晚色作云黄。
四野歌丰稔，千门唱乐康。老身仍未死，犹咏好风光。

[页]卷,册....[9513]842,24
第348笔
　　　　病起见图画　齐己
病起见图画，云门兴似饶。衲衣椶笠重，嵩岳华山遥。
命在斋犹赴，刀闲发尽凋。秋光渐轻健，欲去倚江桥。

[页]卷,册....[9513]842,24
第349笔
　　　　病起见苔钱[9513]　齐己
病起见苔钱，规模遍地圆。儿童扫不破，子母自相连。
润屋何曾有，缘墙谩可怜。虚教作铜臭，空使外人传。

[页]卷,册....[9514]842,24
第350笔
　　　　病起见庭竹　齐己
病起见庭竹，君应悲我情。何妨甚消瘦，却称苦修行。
每谢侵床影，时回傍枕声。秋来渐平复，吟遶骨毛轻。

[页]卷,册....[9514]842,24
第351笔
　　　　病起见生涯　齐己
病起见生涯，资缘觉甚奢。方袍嫌垢弊，律服变光华。
颇愧同诸俗，何尝异出家。三衣如两翼，珍重汝（一作尔）寒鸦。

[页]卷,册....[9514]842,24
第352笔
　　　　病起见秋扇　齐己
病起见秋扇，风前悟感伤。念予当咽绝，得尔致清凉。
沙鹭如摇影，汀莲似绽香。不同婕妤咏，托意怨君王。

[页]卷,册....[9514]842,24
第353笔
　　　　病起见衰叶　齐己
病起见衰叶，飘然似我身。偶乘风有韵，初落地无尘。
纵得红沾露，争如绿带春。因伤此怀抱，聊寄一篇新。

[页]卷,册....[9514]842,24
第354笔
　　　　病起见庭柏　齐己
病起见庭柏，青青我不任。力扶干瘦骨，勉对岁寒心。
韵谢疏篁合，根容片石侵。衰残想长寿，时倚就闲[9514]吟。

[页]卷,册....[9515]842,24
第355笔
　　　　病起见庭莲　齐己
病起见庭莲，风荷已飒然。开时闻馥郁，枕上正缠绵。
本在沧江阔，移来碧沼圆。却思香社里，叶叶漏声连。

[页]卷,册....[9515]842,24
第356笔
　　　　病起见庭菊　齐己
病起见庭菊，几劳栽种工。可能经卧疾，相倚自成丛。
翠萼低含露，金英尽亚风。那知予爱尔，不在酒杯中。

[页]卷,册....[9515]842,24
第357笔
　　　　病起见庭石　齐己
病起见庭石，岂知经夏眠。不能资药价，空自作苔钱。
翠忆蓝光底，青思瀑影边。岩僧应笑我，细碎种阶前。

[页]卷,册....[9515]842,24
第358笔
　　　　病起见庭莎　齐己
病起见庭莎，绿阶傍竹多。遶行犹未得，静听复如何。
蟋蟀幽中响，蟪蛄深处歌。不缘田地窄，剩种任婆娑。

[页]卷,册....[9515]842,24
第359笔
　　　　病起见苔色　齐己
病起见苔色，凝然阵未枯。浅深围柱础，诘曲遶廊庑。
碧翠文相间，青黄势自铺。为钱虚玷染，毕竟不如无。

[页]卷,册....[9515]842,24
第360笔
　　　　病起见秋月　齐己
病起见秋月，正当三五时。清光应鉴我，幽思更同谁。
惜坐身犹倦，牵吟气尚羸。明年七十六，约此健相期。

[页]卷,册....[9516]842,24
第361笔
　　　　病起见闲云　齐己
病起见闲云，空中聚又分。滞留堪笑我，舒卷不如君。
触石终无迹，从风或有闻。仙山足鸾凤，归去自同群。

[页]卷,册....[9516]842,24
第362笔
　　　　夜坐闻雪寄所知　齐己
初宵飞霰急，竹树洒干轻。不是知音者，难教爱此声。
渐凌孤烛白，偏激苦心清。堪笑同文友，忘眠坐到明。
[页]卷,册....[9516]842,24
第363笔
　　　　怀洞庭　齐己
忆过巴陵岁，无人问去留。中宵满湖月，独自在僧楼。
渔父真闲唱，灵均是谩愁。今来欲长往，谁借木兰舟。
[页]卷,册....[9516]842,24
第364笔
　　　　欲游龙山鹿苑有作　齐己
龙山门不远，鹿苑路非遥。合逐闲身去，何须待客招。
年华残两鬓，筋骨倦长宵。闻说峰前寺，新修白石桥。
[页]卷,册....[9516]842,24
第365笔
　　　　再逢昼公[9516]　齐己
竟陵西别后，遍地起刀兵。彼此无缘著，云山有处行。
久吟难敌句，终忍不求名。年鬓俱如雪，相看眼且明。
[页]卷,册....[9517]842,24
第366笔
　　　　送人游武陵湘中　齐己
为子歌行乐，西南入武陵。风烟无战士，宾榻有吟僧。
山遶军城叠，江临寺阁层。遍寻幽胜了，湘水泛清澄。
[页]卷,册....[9517]842,24
第367笔
　　　　酬九经者　齐己
九经三史学，穷妙又穷微。长白山初出，青云路欲飞。
江僧酬雪句，沙鹤识麻衣。家在黄河北，南来偶未归。
[页]卷,册....[9517]842,24
第368笔
　　　　寄赠集滩二公　齐己
闻有难名境，因君住更名。轩窗中夜色，风月遶滩声。
客好过无厌，禽幽画不成。终期一寻去，聊且寄吟情。
[页]卷,册....[9517]842,24
第369笔
　　　　夏日作　齐己
燕雀语相和，风池满芰荷。可惊成事晚，殊喜得闲多。
竹众凉欺水，苔繁绿胜莎。无惭孤圣代，赋咏有诗歌。
[页]卷,册....[9517]842,24
第370笔
　　　　行路难　齐己
下浸与高盘，不为行路难。是非真险恶，翻覆作峰峦。
漆愧同时黑，朱惭巧（一作污）处丹。令人畏相识，欲画[9517]白云看。
[页]卷,册....[9518]842,24
第371笔
　　　　送玉泉道者回山寺　齐己
却忆西峰顶，经行绝爱憎。别来心念念，归去雪层层。
石坞寻春笋，苔龛续夜灯。应悲尘土里，追逐利名僧。
[页]卷,册....[9518]842,24
第372笔
　　　　谢王拾遗见访兼寄篇什　齐己
竹里安禅处，生涯一印灰。经年乞食过，昨日谏臣来。
愧把黄梅偈，曾酬白雪才。因令识鸟迹，重叠在苍苔。
[页]卷,册....[9518]842,24
第373笔
　　　　题张氏池亭　齐己
树石丛丛别，诗家趣向幽。有时闲客散，始觉细泉流。
蝶到琴棋畔，花过岛屿头。月明红藕上，应见白龟游。
[页]卷,册....[9518]842,24
第374笔
　　　　送人南游　齐己
且听吟赠远，君此去蒙州。瘴国频闻说，边鸿亦不游。
〔蛮〕（峦）花藏孔雀，野石乱（一作隐）犀牛。到彼谁相慰，知音有郡侯。
[页]卷,册....[9518]842,24
第375笔
　　　　题明公房　齐己
寺北闻湘浪，窗南见岳云。自然高日用，何要出人群。
瓦滴残松雨，香炉匝印文。近年精易道，疑者晓纷纷。
[页]卷,册....[9518]842,24
第376笔
　　　　寄顾处士　齐己
半年离别梦，来往即湖边。两幅关山雪，寻常在眼前。
项容藏古翠，张藻卷寒烟。蓝淀图花鸟，时人不惜钱。
[页]卷,册....[9519]842,24
第377笔
　　　　贻（一作赠）徐生　齐己
可能东海子，清苦在贫居。扫地无闲客，堆窗有古书。
少年犹若此，向老合何如。去岁频相访，今来见亦疏。
[页]卷,册....[9519]842,24
第378笔
　　　　谢虚中上人晚秋见寄　齐己
楚外同文在，荆门得信时。几重相别意，一首晚秋诗。
日暮山沈雨，莲残水满池。登楼试南望，为子动归思。
[页]卷,册....[9519]842,24
第379笔
　　　　寄东林言之禅子　齐己
闻思相送后，幽院闭苔钱。使我吟还废，闻君病未痊。
听秋唯困坐，怕客但佯眠。可惜东窗月，无寥过一年。
[页]卷,册....[9520]843,24
第380笔
　　　　寒节日寄乡友　齐己
岁岁逢寒食，寥寥古寺家。踏青思故里，垂白看杨花。
原野稀疏雨，江天冷澹霞。沧浪与湘水，归恨共无涯。
[页]卷,册....[9520]843,24
第381笔
　　　　闻西蟾从弟卜岩居岳西有寄（末句缺一字）　齐己
瀑布见高低，岩开岩壁西。碧云多旧作，红叶几新题。
滴沥中疏磬，嵌空半倚梯。仍闻樵子径，□不到前溪。
[页]卷,册....[9520]843,24
第382笔
　　　　寄怀西蟾师弟（蟾师有万里八九月，一身西北风之句。）　齐己
万里八九月，一身西北风。自从相示后，长记在吟中。
见说南游远，堪怀我姓同。江边忽得信，回到岳门东。
[页]卷,册....[9520]843,24
第383笔
　　　　扑满子（一作咏扑满）　齐己
祇爱满我腹，争如满害身。到头须扑破，却散与他人。
[页]卷,册....[9521]843,24
第384笔
　　　　寄西川惠光大师昙域　齐己
禅月有名子，相知面未曾。笔精垂壁溜，诗涩滴杉冰。
蜀国从栖泊，芜城几废兴。忆归应寄梦，东北过金陵。
[页]卷,册....[9521]843,24
第385笔
　　　　忆别匡山寄彭泽干昼上人　齐己
忆别匡山日，无端是远游。却回看五老，翻悔上孤舟。
蹭蹬三千里，蹉跎二十秋。近来空寄梦，时到虎溪头。
[页]卷,册....[9521]843,24
第386笔
　　　　又寄彭泽昼公　齐己
闻君彭泽住，结搆近陶公。种菊心相似，尝茶味不同。
湖光秋枕上，岳翠夏窗中。八月东林去，吟香菡萏风。
[页]卷,册....[9521]843,24
第387笔
　　　　因览支使孙中丞看可准大师诗序有寄　齐己
一千篇里选，三百首菁英。玉尺新量出，金刀旧剪成。
锦江增古翠，仙掌减元精。（准公曾以诗道访司空图于华下）。自此为风格，留传诸后生。
[页]卷,册....[9521]843,24
第388笔
　　　　新秋病中枕上闻蝉　齐己
枕上稍醒醒，忽闻蝉一声。此时知不死，昨日即前生。
更欲临窗听，犹难策杖行。寻应同蜕壳，重饮露华[9521]清。
[页]卷,册....[9522]843,24
第389笔
　　　　寄云盖山先禅师　齐己
曾寻湘水东，古翠积秋浓。长老禅栖处，半天云盖峰。
闲床饶得石，杂树少于松。近有谁堪语，浏阳妙指踪。
[页]卷,册....[9522]843,24
第390笔
　　　　落叶　齐己
落多秋亦晚，窗外见诸邻。世上谁惊尽，林间独扫频。
萧骚微月夜，重叠早霜晨。昨日繁阴在，莺声树树春。
[页]卷,册....[9522]843,24
第391笔
　　　　次耒阳作　齐己
遶岳复沿湘，衡阳又耒阳。不堪思北客，从此入南荒。
旦夕多猿狖，淹留少雪霜。因经杜公墓，惆怅学文章。
[页]卷,册....[9522]843,24
第392笔
　　　　舟中晚望祝融峰　齐己
天际卓寒青，舟中望晚晴。十年关梦寐，此日向峥嵘。
巨石凌空黑，飞泉照夜明。终当蹑孤顶，坐看白云生。
[页]卷,册....[9522]843,24
第393笔
　　　　吊杜工部坟　齐己
鹏翅蹋于斯，明君知不知。〔域〕（城）中诗价大，荒外土坟卑。
瘴雨无时滴，蛮风有穴吹。唯应李太白，魂魄往来疲。
[页]卷,册....[9522]843,24
第394笔
　　　　岳中寄殷处士　齐己
出岳与入岳，前题继后题。遍寻僧壁上，多在雁峰西。
近说游江寺，将谁话石梯。相思立高𪩘，山下草萋萋。
[页]卷,册....[9523]843,24
第395笔
　　　　送幽禅师　齐己
霜繁野叶飞，长老卷行衣。浮世不知处，白云相待归。
磬和天籁响，禅动岳神威。莫便言长往，劳生待发机。
[页]卷,册....[9523]843,24
第396笔
　　　　观烧　齐己
猎猎寒芜引，承风势不还。放来应有主，焚去到何山。
焰入空蒙里，烟飞苍莽间。石中有良玉，惆怅但伤颜。
[页]卷,册....[9523]843,24
第397笔
　　　　咏茶十二韵　齐己
百草让为灵，功先百草成。甘传天下口，贵占火前名。
出处春无雁，收时谷有莺。封题从泽国，贡献入秦京。
嗅觉精新极，尝知骨自轻。研通天柱响，摘遶蜀山明。
赋客秋吟起，禅师昼卧惊。角开香满室，炉动绿凝铛。
晚忆凉泉对，闲思异果平。松黄干旋泛，云母滑随倾。
颇贵高人寄，尤宜别匮盛。曾寻修事法，妙尽陆先生。
[页]卷,册....[9523]843,24
第398笔
　　　　寄阳岐西峰僧　齐己
西峰残照东，瀑布洒冥鸿。闲忆高窗外，秋晴万里空。
藤阴藏石磴，衣毳落杉风。日有谁来觅，层层鸟道[9523]中。
[页]卷,册....[9524]843,24
第399笔
　　　　回雁峰　齐己
瘴雨过孱颜，危边有径盘。壮堪扶寿岳，灵合置仙坛。
影北鸿声乱，青南客道难。他年思隐遯，何处凭阑干。
[页]卷,册....[9524]843,24
第400笔
　　　　赠询公上人　齐己
威仪何贵重，一室贮水清。终日松杉径，自多虫蚁行。
像前孤立影，钟外数珠声。知悟修来事，今为第几生。
[页]卷,册....[9524]843,24
第401笔
　　　　秋兴　齐己
所见背时情，闲行亦独行。晚凉思水石，危阁望峥嵘。
雨外残云片，风中乱叶声。旧山吟友在，相忆梦应清。
[页]卷,册....[9524]843,24
第402笔
　　　　古寺老松　齐己
百岁禅师说，先师指此松。小年行道遶，早见偃枝重。
月槛移孤影，秋亭卓一峰。终当因夜电，拏攫从云龙。
[页]卷,册....[9524]843,24
第403笔
　　　　题无余处士书斋　齐己
闲地从莎藓，谁人爱此心。琴棋怀客远，风雪闭门深。
枕外江滩响，窗西树石阴。他年衡岳寺，为我一相寻。
[页]卷,册....[9524]843,24
第404笔
　　　　岁暮江寺住　齐己
山依枯槁容，何处见年终。风雪军城外，蒹葭古寺中。
孤村谁认磬，极浦夜鸣鸿。坐忆匡庐隐，泉声滴半空。
[页]卷,册....[9525]843,24
第405笔
　　　　新燕　齐己
栖托近佳人，应怜巧语新。风光华屋暖，弦管牡丹晨。
远采江泥腻，双飞麦雨匀。差池自有便，敢触杏梁尘。
[页]卷,册....[9525]843,24
第406笔
　　　　喻吟　齐己
日用是何专，吟疲即坐禅。此生还可喜，余事不相便。
头白无邪里，魂清有象先。江花与芳草，莫染我情田。
[页]卷,册....[9525]843,24
第407笔
　　　　过湘江唐弘书斋　齐己
四邻无俗迹，终日大开门。水晚来边雁，林秋下楚猿。
一家随难在，双眼向书昏。沈近骚人庙，吟应见古魂。
[页]卷,册....[9525]843,24
第408笔
　　　　读贾岛集　齐己
遗篇三百首，首首是遗冤。知到千年外，更逢何者论。
离秦空得罪，入蜀但听猿。还似长沙祖，唯余赋𫛳言。
[页]卷,册....[9525]843,24
第409笔
　　　　寄山中诸友[9525]　齐己
自归城里寺，长忆宿山门。终夜冥心客，诸峰叫月猿。
岚光生眼力，泉滴爽吟魂。只待游方遍，还来扫树根。
[页]卷,册....[9526]843,24
第410笔
　　　　怀终南僧　齐己
扰扰一京尘，何门是了因。万重千叠嶂，一去不来人。
鸟道春残雪，萝龛昼定身。寥寥石窗外，天籁动衣巾。
[页]卷,册....[9526]843,24
第411笔
　　　　送二友生归宜阳　齐己
二生俱我友，清苦辈流稀。旧国居相近，孤帆秋共归。
残阳沙鸟乱，疏雨岛枫飞。几宿多山处，猿啼烛影微。
[页]卷,册....[9526]843,24
第412笔
　　　　怀从弟　齐己
孤窗烛影微，何事阻吟思。兄弟断消息，山川长路岐。
日沈栖鹤坞，霜著叫猿枝。可想为怀抱，多愁多难时。
[页]卷,册....[9526]843,24
第413笔
　　　　岳阳道中作　齐己
客思寻常动，未如今断魂。路岐经乱后，风雪少人村。
大泽鸣寒雁，千峰啼昼猿。争教此时白，不上鬓须根。
[页]卷,册....[9526]843,24
第414笔
　　　　赴郑谷郎中招游龙兴观读题诗〔板〕（阪）谒七真仪像因有十八韵　齐己
何处陪游胜，龙兴古观时。诗悬大雅作，殿礼七真仪。
远继周南美，弥旌拱北思。雄方垂朴略，后辈仰箴[9526]规。
对坐茵花暖，偕行藓阵隳。僧绦初学结，朝服久慵披。
到处琴棋傍，登楼笔砚随。论禅忘视听，谭老极希夷。
照日江光远，遮轩桧影攲。触鞋松子响，窥立鹤雏痴。
始贵茶巡爽，终怜酒散迟。放怀还把杖，憩石或搘颐。
眺远凝清眄，吟高动白髭。风鹏心不小，蒿雀志徒卑。
顾我专无作，于身忘有为。叨因五字解，每忝重言期。
舍此应休也，何人更赏之。淹留仙境晚，回骑雪风吹。
[页]卷,册....[9527]843,24
第415笔
　　　　书李秀才壁　齐己
干戈阻上日，南国寄贫居。旧里荒应尽，新年病未除。
窗风连岛树，门迳接邻蔬。我有闲来约，相看雪满〔株〕（殊）。
[页]卷,册....[9527]843,24
第416笔
　　　　闻尚颜下世　齐己
岳僧传的信，闻在麓山亡。郡有为诗客，谁来一影堂。
梦休寻灞浐，迹已绝潇湘。远忆同吟石，新秋桧柏凉。
[页]卷,册....[9527]843,24
第417笔
　　　　蔷薇　齐己
根本似玫瑰，繁英外开。香高丛有架，红落地多苔。
去住闲人看，晴明远蝶来。牡丹先几日，销歇向尘埃。
[页]卷,册....[9527]843,24
第418笔
　　　　送隆公上人　齐己
独携谭柄去，千里指人寰。未断生徒望，难教白日闲。
空江横落照，大府向西山。好骋陈那孔，谁云劫石顽。
[页]卷,册....[9527]843,24
第419笔
　　　　宿简寂观　齐己
万壑云霞影，千年松桧声。如何教下士，容易信长生。
月共虚无白，香和沆清。闲寻古廊画，记得列仙名。
[页]卷,册....[9528]843,24
第420笔
　　　　遇元上人　齐己
七泽过名山，相逢黄落（一作叶）残。杉松开寺晚，泉月话心寒。
祖遍诸方礼，经曾几处看。应怀出家院，紫阁近长安。
[页]卷,册....[9528]843,24
第421笔
　　　　早梅　齐己
万木冻欲折，孤根暖独回。前村深雪里，昨夜一枝开。
风递幽香去（一作出），禽窥素艳来。明年如（一作犹）应律，先发映春台。
[页]卷,册....[9528]843,24
第422笔
　　　　听泉　齐己
落石几万仞，冷（一作远）声飘远（一作冷）空。高秋初雨后，半夜乱山中。
只有照壁月，更无吹叶风。几（一作昔）曾庐岳听，到晓与僧同。
[页]卷,册....[9528]843,24
第423笔
　　　　送孙逸人归庐山　齐己
独自担琴鹤，还归瀑布东。逍遥非俗趣，杨柳谩春风。
草遶村程绿，花盘石磴红。他时许相觅，五老乱云中。
[页]卷,册....[9528]843,24
第424笔
　　　　听李尊师弹琴[9528]　齐己
仙子弄瑶琴，仙山松（一作杉）月深。此声含太古，谁听到无心。
洒石霜千片，歕崖泉（一作喷空瀑）万寻。何人传指法，携向海中岑。
[页]卷,册....[9529]843,24
第425笔
　　　　寄武陵微上人　齐己
善卷台边寺，松筠遶祖堂。秋声度风雨，晓色遍沧浪。
白石同谁坐，清吟过我狂。近闻为古律，雅道更重光。
[页]卷,册....[9529]843,24
第426笔
　　　　匡山寓居栖公　齐己
外物尽已外，闲游且自由。好山逢过夏，无事住经秋。
树影残阳寺，茶香古石楼。何时定休讲，归漱虎溪流。
[页]卷,册....[9529]843,24
第427笔
　　　　湘西道林寺陶太尉井　齐己
太尉遗孤井，寒澄七百年。未闻陵谷变，终与姓名传。
影浸无风树，光含有月天。林僧晓来此，满汲洒金田。
[页]卷,册....[9529]843,24
第428笔
　　　　寄松江陆龟蒙处士　齐己
万卷功何用，徒称处士休。闲攲太湖石，醉听洞庭秋。
道在谁开口，诗成自点头。中间欲相访，寻便阻戈矛。
[页]卷,册....[9529]843,24
第429笔
　　　　闭门　齐己
外事休关念，灰心独闭门。无人来问我，白日又黄昏。
灯集飞蛾影，窗销迸雪痕。中心自明了，一句祖师[9529]言。
[页]卷,册....[9530]843,24
第430笔
　　　　看水　齐己
范蠡东浮阔，灵均北泛长。谁知远烟浪，别有好思量。
故国门前急，天涯照〔一〕（二）（作櫂）里忙。难收上楼兴，渺漫正斜阳。
[页]卷,册....[9530]843,24
第431笔
　　　　寄栖白上人　齐己
万国争名地，吾师独此闲。题诗招上相，看雪下南山。
内殿承恩久，中条进表还。常因秋贡客，少得掩禅关。
[页]卷,册....[9530]843,24
第432笔
　　　　自题　齐己
禅外求诗妙，年来鬓已秋。未尝将一字，容易谒诸侯。
挂梦山皆远，题名石尽幽。敢言梁太子，傍采碧云流。
[页]卷,册....[9530]843,24
第433笔
　　　　孙支使来借诗集因有谢　齐己
冥搜从少小，随分得淳元。闻说吟僧口，多传过蜀门。
相寻江岛上，共看夏云根。坐落迟迟日，新题互把论。
[页]卷,册....[9530]843,24
第434笔
　　　　夏日言怀　齐己
苦被流年迫，衰羸老病情。得归青嶂死，便共白云生。
树枿烧炉响，崖棱蹑屐声。此心人信否，魂梦自分明。
[页]卷,册....[9530]843,24
第435笔
　　　　早秋寄友生　齐己
雨多残暑歇，蝉急暮风清。谁有闲心去，江边看水行。
河遥红蓼簇，野阔白烟平。试折秋莲叶，题诗寄竺卿。
[页]卷,册....[9531]843,24
第436笔
　　　　送王秀才往松滋夏课　齐己
松滋闻古县，明府是诗家。静理余无事，〔攲〕（歌）眠尽落花。
江光摇夕照，柳影带残霞。君去应相与，乘船泛月华。
[页]卷,册....[9531]843,24
第437笔
　　　　喜𧦬公自武陵至　齐己
已尽沧浪兴，还思相楚行。鬓全无旧黑，诗别有新清。
暂憩临寒水，时来扣静荆。囊中有灵药，终不献公卿。
[页]卷,册....[9531]843,24
第438笔
　　　　假山（并序）　齐己
　　假山者，盖怀匡庐有作也。往岁尝居东郭，因梦觉，遂图于壁，迄于
　　十秋，而攒青叠碧于寤寐间，宛若扪萝挽树而升彼绝顶。〔今〕（令
　　）所作倣像一面，故不尽万壑千岩神仙鬼怪之宅。聊得解怀，既而功
　　就，乃激幽抱，而作是诗，终于一百八十言尔。
匡庐久别离，积翠杳天涯。静室曾图峭，幽亭复创奇。
典衣酬土价，择日运工时。信手成重叠，随心作蔽亏。
根盘惊院窄，顶耸讶簷卑。镇地那言重，当轩未厌危。
巨灵何忍擘，秦政肯轻移。晚觉莎烟触，寒闻竹籁吹。
蓝灰澄古色，泥水合凝滋。引看僧来数，牵吟客散迟。
九华浑髣髴，五老颇参差。蛛网藤萝挂，春霖[9531]瀑布垂。
加添双石笋，映带小莲池。旧说雷居士，曾闻远大师。
红霞中结社，白壁上题诗。顾此诚徒尔，劳心是妄为。
经营惭培𪣻，赏玩愧童儿。会入千峰去，〔闲〕（闻）踪任属谁。
[页]卷,册....[9532]843,24
第439笔
　　　　谢西川可准上人远寄诗集　齐己
匡社经行外，沃洲禅宴余。吾师还继此，后辈复何如。
江上传风雅，静中时卷舒。堪随乐天集，共伴白芙蕖。
[页]卷,册....[9532]843,24
第440笔
　　　　秋空　齐己
已觉秋空极，更堪寥泬青。只应容好月，争合有妖星。
耿耿高河截，翛翛一雁经。曾于洞庭宿，上下彻心灵。
[页]卷,册....[9532]843,24
第441笔
　　　　与聂尊师话道　齐己
伯阳遗妙旨，杳杳与冥冥。说即非难说，行还不易行。
药中迷九转，心外觅长生。毕竟荒原上，一盘蒿陇平。
[页]卷,册....[9532]843,24
第442笔
　　　　送相里秀才自京至却回　齐己
夷门诗客至，楚寺闭萧骚。老病语言涩，少年风韵高。
难于寻阆岛，险甚涉云涛。珍重西归去，无忘役思劳。
[页]卷,册....[9532]843,24
第443笔
　　　　谢人寄南榴卓子　齐己
幸附全材长，良工𣃁器殊。千林文柏有，一尺锦榴无。
品格宜仙果，精光称玉壶。怜君远相寄，多愧野蔬[9532]粗。
[页]卷,册....[9533]843,24
第444笔
　　　　寄旧居邻友　齐己
别后知何趣，搜奇少客同。几层山影下，万树雪声中。
晚鼎烹茶绿，晨厨爨粟红。何时携卷出，世代有名公。
[页]卷,册....[9533]843,24
第445笔
　　　　送朱秀才归闽　齐己
荆门来几日，欲往又囊空。远客归南越，单衣背北风。
近乡微有雪，到海渐无鸿。努力成诗业，无谋谒至公。
[页]卷,册....[9533]843,24
第446笔
　　　　龙潭作　齐己
乍临毛发竖，双壁夹湍流。白日鸟影过，青苔龙气浮。
蔽空云出石，应祷雨翻湫。四面耕桑者，先闻贺有秋。
[页]卷,册....[9533]843,24
第447笔
　　　　依韵酬谢尊师见赠二首（师欲调举）　齐己
南国搜奇久，偏伤杜甫坟。重来经汉浦，又去入嵩云。
旧别人稀见，新朝事渐闻。莫将高尚迹，闲处傲明君。

岳顶休高卧，荆门访掩扉。新诗遗我别，旧约与谁归。
贤路曾无滞，良时肯自违。明年窥日窟，仙桂露霏微。

[页]卷,册....[9533]843,24
第448笔
　　　　送冰禅再往湖中[9533]　齐己
行心宁肯住，南去与谁群。碧落高空处，清秋一片云。
穿林瓶影灭，背雨锡声分。应笑游方久，龙钟楚水𣸣。
[页]卷,册....[9534]843,24
第449笔
　　　　喜表公往楚王城　齐己
已闻人舍地，结构旧基平。一面湖光白，邻家竹影清。
应难寻辇道，空说是王城。谁信兴亡迹，今来有磬声。
[页]卷,册....[9534]843,24
第450笔
　　　　春雪初晴喜友生至　齐己
数日不见日，飘飘势忽开。虽无忙事出，还有故人来。
已尽南簷滴，仍残北牖堆。明朝望平远，相约在春台。
[页]卷,册....[9534]843,24
第451笔
　　　　残春连雨中偶作怀故人　齐己
南邻阻杖藜，屐齿遶床泥。漠漠门长掩，迟迟日又西。
不知何兴味，更有好诗题。还忆东林否，行苔傍虎溪。
[页]卷,册....[9534]843,24
第452笔
　　　　送崔判官赴归倅　齐己
白首从颜巷，青袍去佐官。只应微俸禄，聊补旧饥寒。
地说丘墟甚，民闻旱歉残。春风吹绮席，宾主醉相欢。
[页]卷,册....[9534]843,24
第453笔
　　　　寒食日怀寄友人　齐己
万井追寒食，闲扉独不开。梨花应折尽，柳絮自飞来。
梦觉怀仙岛，吟行遶砌苔。浮生已悟了，时节任相[9534]催。
[页]卷,册....[9535]843,24
第454笔
　　　　怀巴陵旧游　齐己
洞庭云梦秋，空碧共悠悠。孟子狂题后，何人更倚楼。
日西来远棹，风外见平流。终欲重寻去，僧窗古岸头。
[页]卷,册....[9535]843,24
第455笔
　　　　招干昼上人宿话　齐己
连夜因风雪，相留在寂寥。禅心谁指示，诗卷自焚烧。
语默邻寒漏，窗扉向早朝。天台若长往，还渡海门潮。
[页]卷,册....[9535]843,24
第456笔
　　　　荆门秋日寄友人　齐己
青溪知不远，白首要难归。空想烟云里，春风鸾鹤飞。
谁论传法偈，自补坐禅衣。未谢侯门去，寻常即掩扉。
[页]卷,册....[9535]843,24
第457笔
　　　　哭郑谷郎中　齐己
朝衣闲典尽，酒病觉难医。下世无遗恨，传家有大诗。
新坟青嶂叠，寒食白云垂。长忆招吟夜，前年风雪时。
[页]卷,册....[9535]843,24
第458笔
　　　　题东林十八贤真堂　齐己
白藕花前旧影堂，刘雷风骨画龙章。共轻天子诸侯贵，同爱吾师一法长。
陶令醉多招不得，谢公心乱入无方。何人到此思高躅，岚点苔痕满粉墙。（谢灵运欲入社，远大师以其心乱，不纳。）
[页]卷,册....[9536]844,24
第459笔
　　　　题南岳般若寺　齐己
诸峰翠少中峰翠，五寺名高此寺名。石路险盘岚霭滑，僧窗高倚泬寥明。
凌空殿阁由天设，遍地杉松是自生。更有上方难上处，紫苔红藓遶峥嵘。
[页]卷,册....[9536]844,24
第460笔
　　　　寄庐岳僧　齐己
一闻飞锡别区中，深入西南瀑布峰。天际雪埋千片石，洞门（一作前）冰折几株松。
烟霞明媚栖心地，苔藓萦纡出世踪。莫问江边旧居寺，火烧兵劫断秋钟。
[页]卷,册....[9536]844,24
第461笔
　　　　游谷山寺　齐己
城里寻常见碧棱，水边朝暮送归僧。数峰云脚垂平地，一径松声彻上层。
寒涧不生浮世物，阴崖犹积去年冰。此身有底难抛事，时复携筇信步登。
[页]卷,册....[9536]844,24
第462笔
　　　　楚寺寒夜作　齐己
寒炉局促坐成劳，暗淡灯光照二毛。水寺闲来僧寂寂，雪风吹去雁嗷嗷。
江山积叠归程远，魂梦穿沿过处高。毕竟忘言是吾道，袈裟不称揖萧曹。
[页]卷,册....[9537]844,24
第463笔
　　　　送泰禅师归南岳　齐己
石龛闲锁白猿边，归去程途（一作途程）半在船。林簇晓霜离水寺，路穿新烧入山泉。
已寻岚壁临空尽，却看星辰向地悬。有兴寄题红叶上，不妨收拾别为编。
[页]卷,册....[9537]844,24
第464笔
　　　　山中寄凝密大师兄弟　齐己
一炉薪尽室空然，万象何妨在眼前。时有兴来还觅句，已无心去即安禅。
山门影落秋风树，水国光凝夕照天。借问荀家兄弟内，八龙头角让谁先。
[页]卷,册....[9537]844,24
第465笔
　　　　海棠花　齐己
繁于桃李盛于梅，寒食旬前社后开。半月暄和留艳态，两时风雨免伤摧。
人怜格异诗重赋，蝶恋香多夜更来。犹得残红向春暮，牡丹相继发池台。
[页]卷,册....[9537]844,24
第466笔
　　　　题赠湘西龙安寺利禅师　齐己
头白已无行脚念，自开荒寺住烟萝。门前路到潇湘尽，石上云归岳麓多。
南祖衣盂曾礼谒，东林泉月旧经过。闲来松外看城郭，一片红尘隔逝波。
[页]卷,册....[9537]844,24
第467笔
　　　　寄文浩百法（间欲拥毳参禅）[9537]　齐己
当时六祖在黄梅，五百人中眼独开。入室偈闻传绝唱，升堂客谩恃多才。
铁牛无用成真角，石女能生是圣胎。闻说欲抛经论去，莫教惆怅却空回。
[页]卷,册....[9538]844,24
第468笔
　　　　谢人寄新诗集　齐己
所闻新事即戈矛，欲去终疑是暗投。远客寄言还有在，此门将谓总无休。
千篇著述诚难得，一字知音不易求。时入思量向何处，月圆孤凭水边楼。
[页]卷,册....[9538]844,24
第469笔
　　　　谢元愿上人远寄檀溪集　齐己
白首萧条居汉浦，清吟编集号檀溪。有人收拾应如玉，无主知音只似泥。
入理半同黄叶句，遣怀多拟碧云题。犹能为我相思在，千里封来梦泽西。
[页]卷,册....[9538]844,24
第470笔
　　　　寄道林寺诸友　齐己
吟兴终依异境长，旧游时入静思量。江声里过东西寺，树影中行上下方。
春色湿僧巾屦腻，松花沾鹤骨毛香。老来何计重归去，千里重湖浪渺茫。
[页]卷,册....[9538]844,24
第471笔
　　　　赠智满三藏　齐己
灌顶清凉一滴通，大毗卢藏遍虚空。欲飞薝卜花无尽，须待陀罗尼有功。
金杵力摧魔界黑，水精光透夜灯红。可堪东献明天子，命服新酬赞国风。
[页]卷,册....[9538]844,24
第472笔
　　　　谢王先辈湘中回惠示卷轴　齐己
少小即怀风雅情，独能遗象琢淳精。不教霜雪侵玄鬓，便向云霄换好名。
携去湘江闻鼓瑟，袖来缑岭伴[9538]吹笙。多君百首贻衰飒，留把吟行访竺卿。
[页]卷,册....[9539]844,24
第473笔
　　　　荆渚寄怀西蜀无染大师兄　齐己
大沩心付白崖前，宝月分辉照蜀天。圣主降情延北内，诸侯稽首问南禅。
清秋不动骊龙海，红日无私罔象川。欲听吾宗旧山说，地边身老楚江边。
[页]卷,册....[9539]844,24
第474笔
　　　　谢武陵徐巡官远寄五七字诗集　齐己
五字才将七字争，为君聊敢试悬衡。鼎湖菡萏摇金影，蓬岛鸾皇舞翠声。
还是灵龟巢得稳，要须仙子驾方行。两边珍重遥相惠，何夕灯前尽此情。
[页]卷,册....[9539]844,24
第475笔
　　　　重宿旧房与愚上人静话　齐己
曾此栖心过十冬，今来潇洒属生公。檀栾旧植青添翠，菡萏新栽白换红。
北面城临灯影合，西邻壁近讲声通。不知门下趋筵士，何似当时石解空。
[页]卷,册....[9539]844,24
第476笔
　　　　谢南平王赐山鸡　齐己
五色文章类彩鸾，楚人罗得半摧残。金笼莫恨伤冠帻，玉粒颁惭剪羽翰。
孤立影危丹槛里，双栖伴在白云端。上台爱育通幽细，却放溪山去不难。
[页]卷,册....[9539]844,24
第477笔
　　　　荆门病中雨后书怀寄幕中知己　齐己
病根翻作忆山劳，一雨聊堪浣郁陶。心白未能忘水月，眼青独得见秋毫。
蝉声晚簇枝枝急，云影晴分片片高。还忆赤松兄弟否，别来应见鹤衣毛。
[页]卷,册....[9539]844,24
第478笔
　　　　宿江寺　齐己
岛僧留宿慰衰颜，旧住何妨老未还。身共锡声离鸟外，迹同云影过人间。
曾无梦入朝天路，忆有诗题隔海山。珍重来晨渡江去，九华青里扣松关。
[页]卷,册....[9540]844,24
第479笔
　　　　谢贯微上人寄示古风今体四轴　齐己
四轴骚词书八行，捧吟肌骨遍清凉。谩求龙树能医眼，休问图澄学洗肠。
今体尽搜初剖判，古风淳凿未玄黄。不知谁肯降文阵，暗点旌旗敌子房。
[页]卷,册....[9540]844,24
第480笔
　　　　荆州贯休大师旧房　齐己
疏篁抽笋柳垂阴，旧是休公种境（一作此）吟。入贡文儒来请益，出官卿相驻过寻。
右军书画神传髓，康乐文章梦授心。销得青城千嶂下，白莲标塔帝恩深。
[页]卷,册....[9540]844,24
第481笔
　　　　寄谷山长老　齐己
游遍名山祖遍寻，却来尘世浑光阴。肯将的的吾师意，拟付茫茫弟子心。
岂有虚空遮道眼，不妨文字问知音。沧浪万顷三更月，天上何如水底深。
[页]卷,册....[9540]844,24
第482笔
　　　　寄黄晖处士　齐己
蒙氏艺传黄氏子，独闻相继得名高。锋铓妙夺金鸡距，纤利精分玉兔毫。
濡染只应亲赋咏，风流不称近方刀。何妨寄我临池兴，忍使江淹役梦劳。
[页]卷,册....[9540]844,24
第483笔
　　　　荆门勉怀寄道林寺诸友[9540]　齐己
荣枯得失理昭然，谁𢽾离骚更问天。生下便知真梦幻，老来何必叹流年。
清风不变诗应在，明月无踪道可传。珍重匡庐沃洲主，拂衣抛却好林泉。
[页]卷,册....[9541]844,24
第484笔
　　　　答崔校书　齐己
雪色衫衣绝点尘，明知富贵是浮云。不随喧滑迷真性，何用潺湲洗污闻。
北阙会抛红𫘟騀，东林社忆白氛氲。清吟有兴频相示，欲得多惭蠹蚀文。
 [9541]844,24
第485笔
　　　　乞樱桃　齐己
去年曾赋此花诗，几听南园烂熟时。嚼破红香堪换骨，摘残丹颗欲烧枝。
流莺偷啄心应醉，行客潜窥眼亦痴。闻说张筵就珠树，任从攀折半离披。
[页]卷,册....[9541]844,24
第486笔
　　　　寄南雅上人　齐己
曾得音书慰暮年，相思多故信难传。清吟何处题红叶，旧社空怀堕白莲。
山水本同真趣向，侯门刚有薄因缘。他时不得君招隐，会逐南归楚客船。
[页]卷,册....[9541]844,24
第487笔
　　　　寄欧阳侍郎（时在嘉州馈遗）　齐己
又闻繁总在嘉州，职重身闲倚寺楼。大象影和山面落，两江声合郡前流。
棋轻国手知难敌，诗是天才肯易酬。毕竟男儿自高达，从来心不是悠悠。
[页]卷,册....[9541]844,24
第488笔
　　　　与崔校书静话言怀　齐己
同年生在咸通里，事佛为儒趣尽高。我性已甘披祖衲，君心犹待脱蓝袍。
霜髭晓几临铜镜，雪鬓寒疏落[9541]剃刀。出世朝天俱未得，不妨还往有风骚。
[页]卷,册....[9542]844,24
第489笔
　　　　谢人惠拄杖　齐己
邛州灵境产修篁，九节材应表九阳。造化已能分尺度，保持争合与寻常。
幽林剪破清秋影，高手携来绿玉光。深谢鲁儒怜潦倒，欲教撑拄遶禅床。
[页]卷,册....[9542]844,24
第490笔
　　　　谢秦府推官寄丹台集　齐己
秦王手笔序丹台，不错褒扬最上才。凤阙几传为匠硕，龙门曾用振风雷。
钱郎未竭精华去，元白终存作者来。两轴蚌胎骊颔耀，枉临禅室伴寒灰。
[页]卷,册....[9542]844,24
第491笔
　　　　题画鹭鸶兼简孙郎中　齐己
曾向沧江看不真，却因图画见精神。何妨金粉资高格，不用丹青点此身。
蒲叶岸长堪映带，荻花丛晚好相亲。思量画得胜笼得，野性由来不恋人。
[页]卷,册....[9542]844,24
第492笔
　　　　贺行军太傅得白氏东林集　齐己
乐天歌咏有遗编，留在东林伴白莲。百尺典坟随丧乱，一家风雅独完全。
常闻荆渚通侯论，果遂吴都使者传。仰贺斯文归朗鉴，永资声政入薰弦。
[页]卷,册....[9542]844,24
第493笔
　　　　韶阳微公　齐己
曲江晴影石千株，吾子思归梦断初。有信北来山叠叠，无言南去雨疏疏。
祖师门接园林路，丞相家同井邑居。闲野老身留得否，相招多是秀才书。
[页]卷,册....[9542]844,24
第494笔
　　　　将之匡岳过寻阳　齐己
帆过寻阳晚霁开，西风北雁似相催。大都浪后青堆没，五老云中翠叠来。
此路便堪归水石，何门更合向尘埃。远公林下莲池畔，个个高人尽有才。
[页]卷,册....[9543]844,24
第495笔
　　　　寄湘幕王重书记　齐己
抛掷浟江旧钓矶，日参筹划废吟诗。可能有事关心后，得似无人识面时。
官好近闻加茜服，药灵曾说换霜髭。高才直气平生志，除却徒知即不知。
[页]卷,册....[9543]844,24
第496笔
　　　　宿沈彬进士书院　齐己
相期只为话篇章，踏雪曾来宿此房。喧滑尽消城漏滴，窗扉初掩岳茶香。
旧山春暖生薇蕨，大国尘昏惧杀伤。应有太平时节在，寒宵未卧共思量。
[页]卷,册....[9543]844,24
第497笔
　　　　静院　齐己
花院相重点破苔，谁心肯此话心灰。好风时傍疏篁起，幽鸟晚从何处来。
笔砚兴狂师沈谢，香灯魂断忆宗雷。浮生已问空王了，箭急光阴一任催。
[页]卷,册....[9543]844,24
第498笔
　　　　送白处士游峨嵋　齐己
闲身谁道是羁游，西指峨嵋碧顶头。琴鹤几程随客棹，风霜何处宿龙湫。
寻僧石磴临天井，𣃁药秋崖倒瀑流。莫为寰瀛多事在，客星相逐不回休。
[页]卷,册....[9543]844,24
第499笔
　　　　寄顾蟾处士（好于山水）[9543]　齐己
久闻为客过苍梧，休说携家归镜湖。山水颠狂应尽在，〔鬓〕（须）毛凋落免贫无。
和僧抢入云中峭，带鹤驱成涧底孤。春醉醒来有余兴，因人乞与武陵图。
[页]卷,册....[9544]844,24
第500笔
　　　　怀金陵知旧　齐己
海门相别住荆门，六度秋光两鬓根。万象倒心难盖口，一生无事可伤魂。
石头城外青山叠，北固窗前白浪翻。尽是共游题版处，有谁惆怅拂苔痕。
[页]卷,册....[9544]844,24
第501笔
　　　　喜得自牧上人书　齐己
吴都使者泛惊涛，灵一传书慰毳袍。别兴偶随云水远，知音本自国风高。
身依闲淡中销日，发向清凉处落刀。闻著括囊新集了，拟教谁与序离骚。
[页]卷,册....[9544]844,24
第502笔
　　　　惊秋　齐己
晓窗惊觉向秋风，万里心凝淡荡中。池影碎翻红菡萏，井声干落绿梧桐。
破除闲事浑归道，销耗劳生旋逐空。妖杀九原狐兔意，岂知丘陇是英雄。
[页]卷,册....[9544]844,24
第503笔
　　　　闻沈彬赴吴都请辟　齐己
长讶高眠得稳无，果随征辟起江湖。鸳鸯已列樽罍贵，鸥鹤休怀钓渚孤。
白日不妨扶汉祚，清才何让赋吴都。可能更忆相寻夜，雪满诸峰火一炉。
[页]卷,册....[9544]844,24
第504笔
　　　　寄江夏仁公　齐己
寺阁高连黄鹤楼，簷前槛底大江流。几因秋霁澄空外，独为诗情到上头。
白日有余闲送客，紫衣何啻贵[9544]封侯。别来多少新吟也，不寄南宗老比丘。
[页]卷,册....[9545]844,24
第505笔
　　　　中春林下偶作　齐己
净境无人可共携，闲眠未起日光低。浮生莫把还丹续，万事须将至理齐。
花在月明蝴蝶梦，雨余山绿杜鹃啼。何能向外求攀折，岩桂枝条拂石梯。
[页]卷,册....[9545]844,24
第506笔
　　　　送刘秀才归桑水宁觐　齐己
归和初喜戢戈矛，乍捧乡书感去留。雁序分飞离汉口，鸰原骞翥在鼇头。
家邻紫塞仍千里，路过黄河更几州。应到高堂问安后，却携文入帝京游。
[页]卷,册....[9545]844,24
第507笔
　　　　寄曹松　齐己
旧制新题削复刊，工夫过甚琢琅玕。药中求见黄芽易，诗里思闻白雪难。
扣寂颇同心在定，凿空何止发冲冠。夜来月苦怀高论，数树霜边独傍栏。
[页]卷,册....[9545]844,24
第508笔
　　　　酬蜀国欧阳学士　齐己
因缘刘表驻经行，又听西风堕叶声。鹤发不堪言此世，峨嵋空约在他生。
已从禅祖参真性，敢向诗家认好名。深愧故人怜潦倒，每传仙语下南荆。
[页]卷,册....[9545]844,24
第509笔
　　　　寄荆幕孙郎中　齐己
珠履风流忆富春，三千鹓鹭让精神。诗工凿破清求妙，道论研通白见真。
四座共推操檄健，一家谁信买书贫。别来乡国魂应断，剑阁东西尽战尘。
[页]卷,册....[9545]844,24
第510笔
　　　　谢王詹事垂访　齐己
鸟外孤峰未得归，人间触类是无机。方悲鹿轸栖江寺，忽讶轺车降竹扉。
王泽乍闻谭涣汗，国风那得话玄微。应惊老病炎天里，枯骨肩横一衲衣。
[页]卷,册....[9546]844,24
第511笔
　　　　题南平后园牡丹　齐己
暖披烟艳照西园，翠幄朱栏护列仙。玉帐笙歌留尽日，瑶台伴侣待归天。
香多觉受风光剩，红重知含雨露偏。上客分明记开处，明年开更胜今年。
[页]卷,册....[9546]844,24
第512笔
　　　　和李书记　齐己
繁极全分青帝功，开时独占上春风。吴姬舞雪非真艳，汉后题诗是怨红。
远蝶恋香抛别苑，野莺衔得出深宫。君看万态当筵处，羞杀蔷薇点碎丛。
[页]卷,册....[9546]844,24
第513笔
　　　　谢孙郎中寄示　齐己
一念禅余味国风，早因持论偶名公。久伤琴丧人亡后，忽有云和雪唱同。
绳琢静闻象外，是非闲见寂寥中。时来日往缘真趣，不觉秋江度塞鸿。
[页]卷,册....[9546]844,24
第514笔
　　　　爱吟　齐己
正堪凝思掩禅扃，又被诗魔恼竺卿。偶凭窗扉从落照，不眠风雪到残更。
皎然未必迷前习，支遁宁非悟后生。传写会逢精鉴者，也应知是咏闲情。
[页]卷,册....[9546]844,24
第515笔
　　　　寄怀东林寺匡白监寺[9546]　齐己
南岳别来无约后，东林归住有前缘。闲搜好句题红叶，静敛霜眉对白莲。
雁塔影分疏桧月，虎溪声合几峰泉。修心若似伊耶舍，传记须添十九贤。
[页]卷,册....[9547]844,24
第516笔
　　　　谢人惠十色花牋并棋子　齐己
陵州棋子浣花牋，深愧携来自锦州。海蚌琢成星落落，吴绫隐出雁翩翩。
留防桂苑题诗客，惜寄桃源敌手仙。捧受不堪思出处，七千余里剑门前。
[页]卷,册....[9547]844,24
第517笔
　　　　　夏日寓居寄友人　齐己
北游兵阻复南还，因寄荆州病掩关。日月坐销江上寺，清凉魂断剡中山。
披缁影迹堪藏拙，出世身心合向闲。多谢扶风大君子，相思时到寂寥间。
[页]卷,册....[9547]844,24
第518笔
　　　　中秋十四日夜对月上南平主人　齐己
今宵前夕皆堪玩，何必圆时始竭才。空说轮中有天子，不知何处是楼台。
终忧明夜云遮却，且扫闲居坐看来。玉兔银蟾似多意，乍临棠树影裴回。
[页]卷,册....[9547]844,24
第519笔
　　　　谢人惠十才子图　齐己
丹青妙写十才人，玉峭冰棱姑射神。醉舞离披真𬸚𬸦，狂吟崩倒瑞麒麟。
翻腾造化山曾竭，采掇珠玑海几贫。犹得知音与图画，草堂闲挂似相亲。
[页]卷,册....[9547]844,24
第520笔
　　　　荆门病中寄怀乡人欧阳侍郎彬　齐己
谁会荆州一老夫，梦劳神役忆匡庐。碧云雁影纷纷去，黄叶蟾声渐渐无。
口淡莫分餐气味，身羸但觉病[9547]肌肤。可怜馔玉烧兰者，肯慰寒偎雪夜炉。
[页]卷,册....[9548]844,24
第521笔
　　　　送谭三藏入京　齐己
阿阇梨与佛身同，灌顶难施利济功。持咒力须资运祚，度人心要似虚空。
东周路踏红尘里，北极门瞻紫气中。好进梵文沾帝泽，却归天策继真风。（三藏住楚国天策寺。）
[页]卷,册....[9548]844,24
第522笔
　　　　寄酬秦府高推官辇　齐己
天台衡岳旧曾寻，闲忆留题白石林。岁月已残衰飒鬓，风骚犹壮寂寥心。
缑山碧树遮藏密，丹穴红霞掩映深。争得相逢一携手，拂衣同去听玄音。
[页]卷,册....[9548]844,24
第523笔
　　　　叙怀寄高推官　齐己
搜新编旧与谁评，自向无声认有声。已觉爱来多废道，可堪传去更沽名。
风松韵里忘形坐，霜月光中共影行。还胜御沟寒夜水，狂吟冲尹甚伤情。
[页]卷,册....[9548]844,24
第524笔
　　　　送朱侍御自洛阳归阆州宁觐　齐己
寻常西望故园时，几处魂随落照飞。客路旧萦秦甸出，乡程今遶汉阳归。
已过巫峡沈青霭，忽认峨嵋在翠微。从此倚门休望断，交亲喜换老莱衣。
[页]卷,册....[9548]844,24
第525笔
　　　　贻惠暹上人　齐己
经论功余更业诗，又于难里纵天机。吴朝客见投文去，楚国僧迎著紫归。
已得声名先振俗，不妨风雪更探微。金陵高忆恩门在，终挂云帆重一飞。
[页]卷,册....[9548]844,24
第526笔
　　　　酬西蜀广济大师见寄　齐己
犹得吾师继颂声，百篇相爱寄南荆。卷开锦水霞光烂，吟入峨嵋雪气清。
楚外已甘推绝唱，蜀中谁敢共悬衡。应怜无可同无本，终向风骚作弟兄。
[页]卷,册....[9549]844,24
第527笔
　　　　江寺春残寄幕中知己二首　齐己
谁遣西来负岳云，自由归去竟何因。山龛薜荔应残雪，江寺玫瑰又度春。
早岁便师无学士，临年却作有为人。何妨夜醮时相忆，伴醉佯狂笑老身。

社莲惭与幕莲同，岳寺萧条俭府雄。冷淡独开香火里，殷妍行列绮罗中。
秋加玉露何伤白，夜醉金缸不那红。闲忆遗民此心地，一般无染喻真空。

[页]卷,册....[9549]844,24
第528笔
　　　　寄玉泉实仁上人　齐己
往岁曾寻圣迹时，树边三遶礼吾师。敢望护法将军记，且喜焚香弟子知。
后会未期心的的，前峰欲下步迟迟。今来老劣难行甚，空寂无缘但寄诗。
[页]卷,册....[9549]844,24
第529笔
　　　　荆渚感怀寄僧达禅弟三首　齐己
电击流年七十三，齿衰气沮竟何堪。谁云有句传天下，自愧无心寄岭南。
晓漱气嫌通市井，晚烹香忆落云潭。邻峰道者应弹指，藓剥藤缠旧石龛。

十五年前会虎溪，白莲斋后便来西。干戈时变信虽绝，吴楚路长魂不迷。
黄叶喻曾同我悟，碧云情近与谁携。春残相忆荆江岸，一只杜鹃头上啼。
[9549]
鹤岭僧来细话君，依前高尚迹难群。自抛南岳三生石，长傍西山数片云。
丹访葛洪无旧灶，诗寻灵观有遗文。莫将离别为相隔，心似虚空几处分。

[页]卷,册....[9550]844,24
第530笔
　　　　寄孙鲂秀才　齐己
郡楼东面寺墙西，颜子生涯竹屋低。书案飞飏风落絮，地苔狼藉燕衔泥。
吟窗晚凭春篁密，行径斜穿夏菜齐。别后相思频梦到，二年同此赋闲题。
[页]卷,册....[9550]844,24
第531笔
　　　　送李评事往宜春　齐己
兰舟西去是通津，名郡贤侯下礼频。山遍寺楼看仰岫，台连城阁上宜春。
鸿心夜过乡心乱，雪韵朝飞句韵新。别有官荣身外趣，月江松径访禅人。
[页]卷,册....[9550]844,24
第532笔
　　　　中春感兴　齐己
春风日日雨时时，寒力潜从暖势衰。一气不言含有象，万灵何处谢无私。
诗通物理行堪掇，道合天机坐可窥。应是正人持造化，尽驱幽细入罏锤。
[页]卷,册....[9550]844,24
第533笔
　　　　早莺　齐己
何处（一作事）经年閟（一作绝）好音，暖风催出啭乔林。羽毛新刷陶潜菊，喉舌初调叔夜琴。
藏（一作怕）雨并栖红杏密，避人双入绿杨深。晓来枝上千般语，应（一作似）共桃花说（一作诉）旧心。
[页]卷,册....[9550]844,24
第534笔
　　　　酬尚颜上人　齐己
紫绶苍髭百岁侵，绿苔芳草遶阶深。不妨好鸟喧高卧，切忌闲人聒正吟。
鲁鼎寂寥休辨口，劫灰销变莫[9550]宣心。还怜我有冥搜癖，时把新诗过竹寻。
[页]卷,册....[9551]844,24
第535笔
　　　　寄倪署郎中　齐己
风雨冥冥春暗移，红残绿满海棠枝。帝乡久别江乡住，椿笋何如樱笋时。
海内擅名君作赋，林间外学我为诗。近闻南国升南省，应笑无机老病师。
[页]卷,册....[9551]844,24
第536笔
　　　　题郑郎中谷仰山居　齐己
簷壁层层映水天，半乘冈垄半民田。王维爱甚难抛画，支遁怜多不惜钱。
巨石尽含金玉气，乱峰深锁栋梁烟。秦争汉夺虚劳力，却是巢由得稳眠。
[页]卷,册....[9551]844,24
第537笔
　　　　湘中寓居春日感怀　齐己
江禽野兽两堪伤，避射惊弹各自忙。头角任多无獬豸，羽毛虽众让鸳鸯。
落苔红小樱桃熟，侵井青纤燕麦长。吟把离骚忆前事，汨罗春浪撼残阳。
[页]卷,册....[9552]845,24
第538笔
　　　　潇湘　齐己
寒清健碧远相含，珠媚根源在极南。流古递今空作岛，逗山冲壁自为潭。
迁来贾谊愁无限，谪过灵均恨不堪。毕竟输他老渔叟，绿蓑青竹钓浓蓝。
[页]卷,册....[9552]845,24
第539笔
　　　　寄友生　齐己
风骚情味近如何，门底寒流屋里莎。曾摘园蔬留我宿，共吟江月看鸿过。
时危苦恨无收拾，道妙深夸有琢磨。凉夜攲眠应得梦，平生心肺似君多。
[页]卷,册....[9552]845,24
第540笔
　　　　酬答退上人　齐己
须鬓三分白二分，一生踪迹出人群。嵩丘梦忆诸峰雪，衡岳禅依五寺云。
青衲几临高瀑濯，苦吟曾许断猿闻。荒村残腊相逢夜，月满鸿多楚水𣸣。
[页]卷,册....[9552]845,24
第541笔
　　　　山中春怀　齐己
心魂役役不曾归，万象相牵向极微。所得或忧逢郢刃，凡言皆欲夺天机。
游深晚谷香充鼻，坐苦春松粉满衣。何物不为狼籍境，桃花和雨更霏霏。
[页]卷,册....[9553]845,24
第542笔
　　　　寄郑谷郎中　齐己
上国谁传消息过，醉眠醒坐对嵯峨。身离道士衣裳少，笔答禅师句偈多。
南岸郡钟凉度枕，西斋竹露冷沾莎。还应笑我降心外，惹得诗魔助佛魔。
[页]卷,册....[9553]845,24
第543笔
　　　　寄萍乡唐禀正字　齐己
新书声价满皇都，高卧林中更起无。春兴酒香薰肺腑，夜紧云气湿髭须。
同登水阁僧皆别，共上渔船鹤亦孤。长忆前年送行处，洞门残日照菖蒲。
[页]卷,册....[9553]845,24
第544笔
　　　　秋夕书怀　齐己
凉多夜永拥山袍，片石闲攲不觉劳。蟋蟀遶床无梦寐，梧桐满地有萧骚。
平生乐道心常切，五字逢人价合高。破落西窗向残月，露声如雨滴蓬蒿。
[页]卷,册....[9553]845,24
第545笔
　　　　乱后经西山寺　齐己
松烧寺破是刀兵，谷变陵迁事可惊。云里乍逢新住主，石边重认旧题名。
闲临菡萏荒池坐，乱踏鸳鸯破瓦行。欲伴高僧重结社，此身无计舍前程。
[页]卷,册....[9553]845,24
第546笔
　　　　题梁贤巽公房[9553]　齐己
吴王庙侧有高房，帘影南轩日正长。吹苑野风桃叶碧，压畦春露菜花黄。
悬灯向后惟冥默，凭案前头即渺茫。知有虎溪归梦切，寺门松折社僧亡。
[页]卷,册....[9554]845,24
第547笔
　　　　塘上闲作　齐己
闲行闲坐藉莎烟，此兴堪思二古贤。陶靖节居彭泽畔，贺知章在镜池边。
鸳鸯著对能飞绣，菡萏成群不语仙。形影腾腾夕阳里，数峰危翠滴渔船。
[页]卷,册....[9554]845,24
第548笔
　　　　江上望远山寄郑谷郎中（公时退居仰山）　齐己
危碧层层映水天，半垂冈陇下民田。王维爱甚难抛画，支遁高多不惜钱。
巨石尽含金玉气，乱峰闲锁栋梁烟。秦争汉夺空劳力，却是巢由得稳眠。
[页]卷,册....[9554]845,24
第549笔
　　　　送人自蜀回南游　齐己
锦水东浮情尚郁，湘波南泛思何长。蜀魂巴狖悲残夜，越鸟燕鸿叫夕阳。
烟月几般为客路，林泉四绝是吾乡。寻幽必有僧相指，宋杜题诗近旧房。
[页]卷,册....[9554]845,24
第550笔
　　　　寄无愿上人（末句缺二字）　齐己
六十八去七十岁，与师年鬓不争多。谁言生死无消处，还有修行那得何。
开士安能穷好恶，故人堪忆旧经过。会归原上焚身后，一阵灰飞也〔任他〕。
[页]卷,册....[9554]845,24
第551笔
　　　　怀潇湘即事寄友人　齐己
浸野淫空澹荡和，十年邻住听渔歌。城临远櫂浮烟泊，寺近闲人泛月过。
岸引绿芜春雨细，汀连斑竹晚[9554]风多。可怜千古怀沙处，还有鱼龙弄白波。
[页]卷,册....[9555]845,24
第552笔
　　　　谢橘洲人寄橘　齐己
洞庭栽种似潇湘，绿遶人家带夕阳。霜裛露蒸千树熟，浪围风撼一洲香。
洪崖遣后名何远，陆绩怀来事更长。藏贮待供宾客好，石榴宜称映舟光。
[页]卷,册....[9555]845,24
第553笔
　　　　自贻　齐己
心中身外更何猜，坐石看云养圣胎。名在好诗谁逐去，迹依闲处自归来。
时添瀑布新瓶水，旋换旃檀旧印灰。晴出寺门惊往事，古松千尺半苍苔。
[页]卷,册....[9555]845,24
第554笔
　　　　寄益上人　齐己
长想寻君道路遥，乱山霜后火新烧。近闻移住邻衡岳，几度题诗上石桥。
古木传声连峭壁，一灯悬影过中宵。风骚味薄谁相爱，攲枕常多梦鲍昭。
[页]卷,册....[9555]845,24
第555笔
　　　　行次宜春寄湘西诸友　齐己
幸无名利路相迷，双履寻山上柏梯。衣钵祖辞梅岭外，香灯社别橘洲西。
云中石壁青〔侵〕（浸）汉，树下苔钱绿遶溪。我爱远游君爱住，此心他约与谁携。
[页]卷,册....[9555]845,24
第556笔
　　　　送略禅者归南岳　齐己
林下钟残又拂衣，锡声还独向南飞。千峰〔冷〕（令）截冥鸿处，一径险通禅客归。
青石上行苔片片，古杉边宿雨霏霏。劳生有愿应回首，忍著无心与物违。
[页]卷,册....[9555]845,24
第557笔
　　　　咏怀寄知己　齐己
已得浮生到老闲，且将新句拟玄关。自知清兴来无尽，谁道淳风去不还。
三百正声传世后，五千真理在人间。此心终待相逢说，时复登楼看暮山。
[页]卷,册....[9556]845,24
第558笔
　　　　寄吴拾遗　齐己
新竹将谁搉重轻，皎然评里见权衡。非无苦到难搜处，合有清垂不朽名。
疏雨晚冲莲叶响，乱蝉凉抱桧梢鸣。野桥闲背残阳立，翻忆苏卿送子卿。
[页]卷,册....[9556]845,24
第559笔
　　　　春晴感兴　齐己
连旬阴翳晓来晴，水满圆塘照日明。岸草短长边过客，江花红白里啼莺。
野无征战时堪望，山有楼台煖好行。桑柘依依禾黍绿，可怜归去是张衡。
[页]卷,册....[9556]845,24
第560笔
　　　　谢道友拄杖　齐己
翦自南岩瀑布边，寒光七尺乳珠连。持来未入尘埃路，乞与应怜老病年。
攲影夜归青石涧，卓痕秋过绿苔钱。他时携上嵩峰顶，把倚长松看洛川。
[页]卷,册....[9556]845,24
第561笔
　　　　东林寄别修睦上人　齐己
行心乞得见秋风，双履难留去住踪。红叶正多离社客，白云无限向嵩峰。
囊中自欠诗千首，身外谁知事几重。此别不能为后约，年华相似逼衰容。
[页]卷,册....[9556]845,24
第562笔
　　　　夏日原西避暑寄吟友[9556]　齐己
热烟疏竹古原西，日日乘凉此杖藜。闲处雨声随霹雳，旱田人望隔虹霓。
蝉依独树干吟苦，鸟忆平川渴过齐。别有相招好泉石，瑞花瑶草尽堪携。
[页]卷,册....[9557]845,24
第563笔
　　　　怀匡阜　齐己
荆州连岁滞游方，拄杖尘封六尺光。洗面有香思石溜，冥心无挠忆山床。
闲机但愧时机速，静论须惭世论长。昨夜分明梦归去，薜萝幽迳遶禅房。
[页]卷,册....[9557]845,24
第564笔
　　　　静坐　齐己
绳床攲坐任崩颓，双眼醒醒闭复开。日月更无闲里过，风骚时有静中来。
天真自得生难舍，世幻谁惊死不回。何处堪投此踪迹，水边晴去上高台。
[页]卷,册....[9557]845,24
第565笔
　　　　寄湘中诸友　齐己
碧云诸友尽黄眸，石点花飞更说无。岚翠湿衣松接院，芙蓉薰面寺临湖。
沃洲高卧心何僻，匡社长禅兴亦孤。争似楚王文物国，金镳紫绶让前途。
[页]卷,册....[9557]845,24
第566笔
　　　　答无愿上人书　齐己
郑生驱蹇岘山回，传得安公好信来。千里阻修俱老骨，八行重叠慰寒灰。
春残桃李犹开户，雪满松杉始上台。必有南游山水兴，汉江平稳好浮杯。
[页]卷,册....[9557]845,24
第567笔
　　　　送胤公归阙　齐己
西朝归去见高情，应恋香灯近圣明。关令莫疑非马辩，道安还跨赤驴行。
充斋野店蔬无味，洒笠平原雪[9557]有声。忍惜文章便闲得，看他趋竞取时名。
[页]卷,册....[9558]845,24
第568笔
　　　　感时　齐己
忽忽枕前蝴蝶梦，悠悠觉后利名尘。无穷今日明朝事，有限生来死去人。
终与狐狸为窟穴，谩师龟鹤养精神。可怜颜子能消息，虚室坐忘心最真。
[页]卷,册....[9558]845,24
第569笔
　　　　湖上逸人　齐己
澹荡光中翡翠飞，田田初出柳丝丝。吟沿绿岛时逢鹤，醉泛清波或见龟。
七泽钓师应识我，中原逐鹿不知谁。秋风水寺僧相近，一径芦花到竹篱。
[页]卷,册....[9558]845,24
第570笔
　　　　怀巴陵　齐己
垂白堪思大乱前，薄游曾驻洞庭边。寻僧古寺沿沙岸，倚杖残阳落水天。
兰蕊蔫烟骚客庙，烟波晴阔钓师船。此时欲买君山住，懒就商人乞个钱。
[页]卷,册....[9558]845,24
第571笔
　　　　渚宫谢杨秀才自嵩山相访　齐己
嵩峰有客远相寻，尘满麻衣袖苦吟。花尽草长方闭户，道孤身老正伤心。
红堆落日云千仞，碧撼凉风竹一林。惆怅雅声消歇去，喜君聊此暂披襟。
[页]卷,册....[9558]845,24
第572笔
　　　　荆门寄沈彬　齐己
罢趋明圣懒从知，鹤氅褵褷遂性披。道有静君堪托迹，诗无贤子拟传谁。
松声白日边行止，日影红霞里梦思。珍重两篇千里达，去年江上雪飞时。
[页]卷,册....[9558]845,24
第573笔
　　　　读阴符经　齐己
遶窗风竹骨轻安，闲借阴符仰卧看。绝利一源真有谓，空劳万卷是无端。
清虚可保升云易，嗜欲终知入圣难。三要洞开何用闭，高台时去凭栏干。
[页]卷,册....[9559]845,24
第574笔
　　　　寄吴国知旧　齐己
淮甸当年忆旅游，衲衣椶笠外何求。城中古巷寻诗客，桥上残阳背酒楼。
晴色水云天合影，晚声名利市争头。可怜王化融融里，惆怅无僧似惠休。
[页]卷,册....[9559]845,24
第575笔
　　　　移居　齐己
上台言任养疏愚，乞与西城水满湖。吹榻好风终日有，趁凉闲客片时无。
檀栾翠拥清蝉在，菡萏红残白鸟孤。欲问存思搜抉妙，几联诗许敌三都。
[页]卷,册....[9559]845,24
第576笔
　　　　喜彬上人见访　齐己
高吟欲继沃州师，千里相寻问课虚。残腊江山行尽处，满衣风雪到闲居。
携来律韵清何甚，趣入幽微旨不疏。莫惜天机细搥琢，他时终可拟芙蕖。
[页]卷,册....[9559]845,24
第577笔
　　　　荆州新秋寺居写怀诗五首上南平王　齐己
竹如翡翠侵帘影，苔学琉璃布地纹。高卧更无如此乐，远游何必爱他云。
闲听谢朓吟为政，静看萧何坐致君。只恐老身衰朽速，他年不得颂鸿勋。

井梧黄落暮蝉清，久驻金台但暗惊。事佛未怜诸弟子，谈空争动上公卿。
合归鸟外藏幽迹，敢向人前认[9559]好名。满印白檀灯一醆，可能酬谢得聪明。

金汤里面境何求，宝殿东边院最幽。栽种已添新竹影，画图兼列远山秋。
形容岂合亲公子，章句争堪狎士流。虚负岷峨老僧约，年年雪水下汀洲。

汉江西岸蜀江东，六稔安禅教化中。托迹幸将王粲别，归心宁与子山同。
尊罍岂识曹参酒，宾客还亲宋玉风。又见去年三五夕，一轮寒魄破烟空。

石龛闲锁旧居峰，何事膺门岁月重。五七诗中叨见遇，三千客外许疏慵。
迎凉蟋蟀喧闲思，积雨莓苔没屐踪。会待英雄启金口，却教担锡入云松。

[页]卷,册....[9560]845,24
第578笔
　　　　送李秀才归湘中　齐己
词客携文访病夫，因吟送别忆湘湖。寒消浦溆催鸿雁，暖入溪山养鹧鸪。
僧向月中寻岳麓，云从城上去苍梧。君归为问峰前寺，旧住僧房锁在无。
[页]卷,册....[9560]845,24
第579笔
　　　　寄吴国西供奉　齐己
别来相忆梦多迷，君住东朝我楚西。瑶阙合陪龙象位，春山休记鹧鸪啼。
承恩位与千官别，应制才将十子齐。几笑远公慵送客，慇懃只到寺前溪。
[页]卷,册....[9560]845,24
第580笔
　　　　谢人惠端溪砚　齐己
端人凿断碧溪浔，善价争教惜万金。砻琢已曾经敏手，研磨终见透坚心。
安排得主难移动，含贮随时任浅深。保重更求装钿匣，闲将濡染寄知音。
[页]卷,册....[9560]845,24
第581笔
　　　　送吴先辈赴京　齐己
烟霄已遂明经第，江汉重来问苦吟。托兴偶凭风月远，忘机终在寂寥深。
千篇未听常徒口，一字须防作者心。此日与君聊话别，老身难约更相寻。
[页]卷,册....[9561]845,24
第582笔
　　　　和西蜀可准大师远寄之什　齐己
莫知何路去追攀，空想人间出世间。杜口已同居士室，传心休问祖师山。
禅中不住方为定，说处无生始是闲。珍重希音远相寄，乱峰西望叠孱颜。
[页]卷,册....[9561]845,24
第583笔
　　　　荆门暮冬与节公话别　齐己
漳河湘岸柳关头，离别相逢四十秋。我忆黄梅梦南国，君怀明主去东周。
几程霜雪经残腊，何处封疆过旧游。好及春风承帝泽，莫忘衰朽卧林丘。
[页]卷,册....[9561]845,24
第584笔
　　　　贺孙支使郎中迁居　齐己
别认公侯礼上才，筑金何啻旧燕台。地连东阁横头买，门对西园正面开。
不隔红尘趋綮戟，只拖珠履赴尊罍。应逢明月清霜夜，闲领笙歌宴此来。
[页]卷,册....[9561]845,24
第585笔
　　　　庭际新移松竹　齐己
三茎瘦竹两株松，瑟瑟翛翛韵且同。抱节乍离新涧雪，盘根远别旧林风。
岁寒相倚无尘地，荫影分明有月中。更待阳和信催促，碧梢青杪看凌空。
[页]卷,册....[9561]845,24
第586笔
　　　　荆门寄题禅月大师影堂[9561]　齐己
泽国闻师泥日后，蜀王全礼葬余灰。白莲塔向清泉锁，禅月堂临锦水开。
西岳千篇传古律，（大师著西岳集三十卷，盛传于世。），南宗一句印灵台。不堪只履还西去，葱岭如今无使回。
[页]卷,册....[9562]845,24
第587笔
　　　　贺雪　齐己
上清凝结下乾坤，为瑞为祥表致君。日月影从光外过，山河形向静中分。
歌扬郢路谁同听，声洒梁园客共闻。堪想画堂帘卷次，轻随舞袖正纷纷。
[页]卷,册....[9562]845,24
第588笔
　　　　荆州寄贯微上人　齐己
旧斋休忆对松关，各在王侯顾遇间。命服已沾天渥泽，衲衣犹拥祖斓斑。
相思莫救烧心火，留滞难移压脑山。得失两途俱不是，笑他高卧碧孱颜。
[页]卷,册....[9562]845,24
第589笔
　　　　送休师归长沙宁觐　齐己
高堂亲老本师存，多难长悬两处魂。已说战尘消汉口，便随征櫂别荆门。
晴吟野阔无耕地，晚宿湾深有钓村。他日更思衰老否，七年相伴琢诗言。
[页]卷,册....[9562]845,24
第590笔
　　　　江上夏日　齐己
无处清阴似剡溪，火云奇崛倚空齐。千山冷叠湖光外，一扇凉摇楚色西。
碧树影疏风易断，绿芜平远日难低。故园旧寺临湘水，斑竹烟深越鸟啼。
[页]卷,册....[9562]845,24
第591笔
　　　　渚宫春日因怀有作　齐己
旧业树连湘树远，家山云与岳云平。僧来已说无耕钓，雁去那知有弟兄。
客思莫牵蝴蝶梦，乡心自忆鹧[9562]鸪声。沙头南望堪肠断，谁把归舟载我行。
[页]卷,册....[9563]845,24
第592笔
　　　　松化为石（近闻金华山古松化为石）　齐己
盘根几耸翠崖前，却偃凌云化至坚。乍结精华齐永劫，不随凋变已千年。
逢贤必用镌辞立，遇圣终将刻印传。肯似荆山凿余者，藓封顽滞卧岚烟。
[页]卷,册....[9563]845,24
第593笔
　　　　寄沣阳吴使君　齐己
南客西来话使君，涔阳风雨变行春。四邻耕钓趋仁政，千里烟花压路尘。
去兽未胜除狡吏，还珠争似复逋民。红兰浦暖携才子，烂醉连题赋白苹。
[页]卷,册....[9563]845,24
第594笔
　　　　湘江送客　齐己
湘江秋色湛如冰，楚客离怀暮不胜。千里碧云闻塞雁，几程青草见巴陵。
寒涛响叠晨征掳，岸苇丛明夜泊灯。鹦鹉洲边若回首，为思前事一扪膺。
[页]卷,册....[9563]845,24
第595笔
　　　　暮游岳麓寺　齐己
寺楼高出碧崖棱，城里谁知在上层。初雪洒来乔木暝，远禽飞过大江澄。
闲消不睡怜长夜，静照无言谢一灯。回首何边是空地，四村桑麦遍丘陵。
[页]卷,册....[9563]845,24
第596笔
　　　　林下留别道友　齐己
住亦无依去是闲，何心终恋此林间。片云孤鹤东西路，四海九州多少山。
静坐趁凉移树影，兴随题处著苔斑。秋来洗浣行衣了，还尔邻僧旧竹关。
[页]卷,册....[9563]845,24
第597笔
　　　　道林寺居寄岳麓禅师二首　齐己
门前石路彻中峰，树影泉声在半空。寻去未应劳上下，往来殊已倦西东。
髭根尽白孤云并，心迹全忘片月同。长忆高窗夏天里，古松青桧午时风。

山袍不称下红尘，各是闲居岛外身。两处烟霞门寂寂，一般苔藓石磷磷。
禅关悟后宁疑物，诗格玄来不傍人。月照经行更谁见，露华松粉点衣巾。

[页]卷,册....[9564]845,24
第598笔
　　　　乱后江西过孙鲂旧居因寄　齐己
旧游重到倍悲凉，吟忆同人倚寺墙。何处暮蝉喧逆旅，此中山鸟噪垂杨。
寰区有主权兵器，风月无人掌桂香。欲寄此心空北望，塞鸿天末失归行。
[页]卷,册....[9564]845,24
第599笔
　　　　宜春江上寄仰山长老二首　齐己
水隔孤城城隔山，水边时望忆师闲。清泉白日中峰上，落日半空栖鸟还。
云影触衣分朵朵，雨声吹磬散潺潺。传心莫学罗浮去，后辈思量待扣关。

雨晴天半碧光流，影倒残阳湿郡楼。绝顶有人经劫在，浮生无客暂时游。
窗开万壑春泉乱，塔锁孤灯万木稠。欲为吾师拂衣去，白云红叶又新秋。

[页]卷,册....[9564]845,24
第600笔
　　　　萤　齐己
透窗穿竹住还移，万类俱闲始见伊。难把寸光藏暗室，自持孤影助明时。
空庭散逐金风起，乱叶争投玉露垂。后代儒生懒收拾，夜深飞过读书帷。
[页]卷,册....[9564]845,24
第601笔
　　　　湘中送翁员外归闽　齐己
船满琴书与酒杯，清湘影里片帆开。人归南国乡园去，雁逐西风日夜来。
天势渐低分海树，山程欲尽见城台。此身未别江边寺，犹看星郎奉诏回。
[页]卷,册....[9565]845,24
第602笔
　　　　寄居道林寺作　齐己
岚湿南朝殿塔寒，此中因得谢尘寰。已同庭树千株老，未负溪云一片闲。
石镜旧游临皎洁，岳莲曾上彻孱颜。如今衰飒成多病，黄叶风前昼掩关。
[页]卷,册....[9565]845,24
第603笔
　　　　沙鸥　齐己
暖傍渔船睡不惊，可怜孤洁似华亭。晚来湾浦冲平碧，晴过汀洲拂浅青。
翡翠静中修羽翼，鸳鸯闲处事仪形。何如飞入汉宫里，留与兴亡作典经。
[页]卷,册....[9565]845,24
第604笔
　　　　和翁员外题马太傅宅贾相公井　齐己
飞尘不敢下相干，暗脉傍应润牡丹。心任短长投玉绠，底须三五映金盘。
神工旧制泓澄在，天泽时加潋滟寒。太傅欲旌前古事，星郎属思久凭栏。
[页]卷,册....[9565]845,24
第605笔
　　　　看云　齐己
何峰触石湿苔钱，便逐高风离瀑泉。深处卧来真隐逸，上头行去是神仙。
千寻有影沧江底，万里无踪碧落边。长忆旧山青壁里，遶庵闲伴老僧禅。
[页]卷,册....[9565]845,24
第606笔
　　　　对雪寄荆幕知己[9565]　齐己
猛势微开万里清，月中看似日中明。此时鸥鹭无人见，何处关山有客行。
郢唱转高谁敢和，巴歌相顾自销声。江斋卷箔含毫久，应想梁王礼不经。
[页]卷,册....[9566]845,24
第607笔
　　　　送相里秀才赴举　齐己
两上东堂不见春，文明重去有谁亲。曾逢少海尊前客，旧是神仙会里人。
已遂风云催化羽，却将雷电助烧鳞。明年自此登龙后，回首荆门一路尘。
[页]卷,册....[9566]845,24
第608笔
　　　　荆门疾中喜谢尊师自南岳来相里秀才自京至　齐己
闲堂昼卧眼初开，强起徐行遶砌苔。鹤氅人从衡岳至，鹑衣客自洛阳来。
坐闻邻树栖幽鸟，吟觉江云发早雷。西笑东游此相别，两途消息待谁回。
[页]卷,册....[9566]845,24
第609笔
　　　　吟兴自述　齐己
前习都由未尽空，生知雅学妙难穷。一千首出悲哀外，五十年销雪月中。
兴去不妨归静虑，情来何止发真风。曾无一字干声利，岂愧操心负至公。
[页]卷,册....[9566]845,24
第610笔
　　　　送谢尊师自南岳出入京　齐己
曾听鹿鸣逢世乱，因披羽服隐衡阳。几多事隔丹霄兴，三十年成两鬓霜。
芝术未甘销勇气，风骚无那激刚肠。中朝旧有知音在，可是悠悠入帝乡。
[页]卷,册....[9566]845,24
第611笔
　　　　送司空学士赴京　齐己
弘文初命下江边，难恋沙鸥与钓船。蓝绶乍称新学士，白衫初脱旧神仙。
龙山送别风生路，鸡树从容雪[9566]照筵。重谒往年金牓主，便将才术佐陶甄。
[页]卷,册....[9567]845,24
第612笔
　　　　春寄尚颜　齐己
含桃花谢杏花开，杜宇新啼燕子来。好事可能无分得，名山长似有人催。
簷声未断前旬雨，电影还连后夜雷。心迹共师争几许，似人嫌处自迟回。
[页]卷,册....[9568]846,24
第613笔
　　　　寄梁先辈　齐己
慈恩塔下曲江边，别后多应梦到仙。时去与谁论此事，乱来何处觅同年。
陈琳笔砚甘前席，甪里烟霞待共眠。爱惜麻衣好颜色，未教朱紫污天然。
[页]卷,册....[9568]846,24
第614笔
　　　　荆渚偶作　齐己
无味吟诗即把经，竟将疏野访谁行。身依江寺庭无树，山遶天涯路有兵。
竹瓦雨声漂永日，纸窗灯焰照残更。从容一觉清凉梦，归到龙潭扫石枰。
[页]卷,册....[9568]846,24
第615笔
　　　　城中晚夏思山　齐己
葛衣沾汗功虽健，纸扇摇风力甚卑。苦热恨无行脚处，微凉喜到立秋时。
竹轩静看蜘蛛挂，莎径闲听蟋蟀移。天外有山归即是，岂同游子暮何之。
[页]卷,册....[9568]846,24
第616笔
　　　　忆旧山　齐己
谁请衰羸住北州，七年魂梦旧山丘。心清槛底潇湘月，骨冷禅中太华秋。
高节未闻驯虎豹，片言何以傲王侯。应须脱洒孤峰去，始是分明个剃头。
[页]卷,册....[9569]846,24
第617笔
　　　　寄体休　齐己
南州君去为寻医，病色应除似旧时。久别莫忘庐阜约，却来须有洞庭诗。
金陵往岁同窥井，岘首前秋共读碑。两处山河见兴废，相思更切卧云期。
[页]卷,册....[9569]846,24
第618笔
　　　　过陆鸿渐旧居（陆生自有传于井时，又云，行坐诵佛书，故有此句。）　齐己
楚客西来过旧居，读碑寻传见终初。佯狂未必轻儒业，高尚何妨诵佛书。
种竹岸香连菡萏，煮茶泉影落蟾蜍。如今若更生来此，知有何人赠白驴。（时太守赠白驴。）
[页]卷,册....[9569]846,24
第619笔
　　　　寄怀钟陵旧游因寄知己　齐己
洗井僧来说旧游，西江东岸是城楼。昔年淹迹因王化，长日凭栏看水流。
真观上人栖树石，陈陶处士在林丘。终拖老病重寻去，得到匡庐死便休。
[页]卷,册....[9569]846,24
第620笔
　　　　遣怀　齐己
病肠休洗老休医，七十能饶百岁期。不死任还蓬岛客，无生自有雪山师。
浮云聚散俱关虑，明月相逢好展眉。既兆未萌闲酌度，不如中抱是寻思。
[页]卷,册....[9569]846,24
第621笔
　　　　怀武陵因寄幕中韩先辈何从事[9569]　齐己
武陵嘉致迹多幽，每见图经恨白头。溪浪碧通何处去，桃花红过郡前流。
常闻相幕鸳鸿兴，日向神仙洞府游。凿井耕田人在否，如今天子正征搜。
[页]卷,册....[9570]846,24
第622笔
　　　　赠樊处士　齐己
小子声名天下知，满簪霜雪白麻衣。谁将一著争先后，共向长安定是非。
有路未曾迷日用，无贪终不乱天机。闲寻道士过仙观，赌得黄庭两卷归。
[页]卷,册....[9570]846,24
第623笔
　　　　荆渚逢禅友　齐己
泽国相逢话一宵，云山偶别隔前朝。社思匡岳无宗炳，诗忆扬州有鲍昭。
晨野黍离春漠漠，水天星粲夜遥遥。闲吟莫忘传心祖，曾立阶前雪到腰。
[页]卷,册....[9570]846,24
第624笔
　　　　送僧归洛中　齐己
赤日彤霞照晚坡，东州道路兴如何。蝉离楚柳鸣犹少，叶到嵩云落渐多。
海内自为闲去住，关头谁问旧经过。叮咛与访春山寺，白乐天真在也么。
[页]卷,册....[9570]846,24
第625笔
　　　　道林寓居　齐己
秋泉一片树千株，暮汲寒烧外有余。青嶂这边来已熟，红尘那畔去应疏。
风骚未肯忘雕琢，潇洒无妨更剃除。即问沃州开士僻，爱禽怜骏意何如。
[页]卷,册....[9570]846,24
第626笔
　　　　仙掌　齐己
峭形寒倚夕阳天，毛女莲花翠影连。云外自为高出手，人间谁合斗挥拳。
鹤抛青汉来岩桧，僧隔黄河望[9570]顶烟。晴露红霞长满掌，只应栖托是神仙。
[页]卷,册....[9571]846,24
第627笔
　　　　中秋月　齐己
空碧无云露湿衣，群星光外涌清规。东楼（一作林）莫碍渐高势，四海待（一作正）看当午（一作路）时。
还许分明吟皓魄，肯教幽暗取丹枝。可怜半夜婵娟影，正对五侯残酒池（一作卮）。
[页]卷,册....[9571]846,24
第628笔
　　　　送禅者游南岳　齐己
忽随南櫂去衡阳，谁住江边树下房。尘梦是非都觉了，野云心地更何妨。
渐临瀑布听猿思，却背岣嵝有雁行。想到中峰上层寺，石窗秋霁见潇湘。
[页]卷,册....[9571]846,24
第629笔
　　　　闻道林诸友尝茶因有寄　齐己
枪旗冉冉绿丛园，谷雨初晴叫杜鹃。摘带岳华蒸晓露，碾和松粉煮春泉。
高人梦惜藏岩里，白硾封题寄火前。应念苦吟耽睡起，不堪无过夕阳天。
[页]卷,册....[9571]846,24
第630笔
　　　　将归旧山留别错公　齐己
旧峰前昨下来时，白石丛丛间紫薇。章句不堪歌有道，溪山只合退无机。
云含暧态晴犹在，鹤养闲神昼不飞。欲去更思过丈室，二年频此揖清晖。
[页]卷,册....[9571]846,24
第631笔
　　　　闻尚颜上人刱居有寄　齐己
麓山南面橘洲西，别搆新斋与竹齐。野客已闻将鹤赠，江僧未说有诗题。
窗临杳霭寒千嶂，枕遍潺湲月一溪。可想乍移禅（一作吟）榻处，松阴冷湿壁新泥。
[页]卷,册....[9571]846,24
第632笔
　　　　庚午岁九日作　齐己
门底秋苔嫩似蓝，此中消息兴何堪。乱离偷过九月九，头尾算来三十三。
云影半晴开梦泽，菊花微暖傍江潭。故人今日在不在，胡雁背风飞向南。
[页]卷,册....[9572]846,24
第633笔
　　　　逢进士沈彬　齐己
欲话趋时首重骚，因君倍惜剃头刀。千般贵在能过达，一片心闲不那高。
山叠好云藏玉鸟，海翻狂浪隔金鼇。时应记得长安事，曾向文场属思劳。
[页]卷,册....[9572]846,24
第634笔
　　　　闻王员外新恩有寄　齐己
欲退无因贵逼来，少仪官美右丞才。青袍早许淹花幕，霜简方闻谢柏台。
金诺静宜资讲诵，玉山寒称奉尊罍。西峰有客思相贺，门隔潇湘雪未开。
[页]卷,册....[9572]846,24
第635笔
　　　　秋夕言怀寄所知　齐己
休问蒙庄材不材，孤灯影共傍寒灰。忘筌话道心甘死，候体论诗口懒开。
窗外风涛连建业，梦中云水忆天台。相疏却是相知分，谁讶经年一度来。
[页]卷,册....[9572]846,24
第636笔
　　　　答禅者　齐己
五老峰前相遇时，两无言语只扬眉。南宗北祖皆如此，天上人间更问谁。
山衲静披云片片，铁刀凉削鬓丝丝。闲吟莫学汤从事，抛却袈裟负本师。
[页]卷,册....[9572]846,24
第637笔
　　　　寄尚颜（公受徐州薛尚书见知）[9572]　齐己
莫向孤峰道息机，有人偷眼羡吾师。满身光化年前宠，几轴开平岁里诗。
北阙故人随丧乱，南山旧寺在参差。清吟但忆徐方政，应恨当时不见时。
[页]卷,册....[9573]846,24
第638笔
　　　　梓栗杖送人　齐己
禅家何物赠分襟，只有天台杖一寻。拄去客归青洛远，采来僧入白云深。
游山曾把探龙穴，出世期将指佛心。此日江边赠君后，却携筇杖向东林。
[页]卷,册....[9573]846,24
第639笔
　　　　寄朗陵二禅友　齐己
潇湘曾宿话诗评，荆楚连秋阻野情。金锡罢游双鬓白，铁盂终守一斋清。
篇章老欲齐高手，风月闲思到极精。南望山门石何处，沧浪云梦浸天横。
[页]卷,册....[9573]846,24
第640笔
　　　　灯　齐己
幽光耿耿草堂空，窗隔飞蛾恨不通。红烬自凝清夜朵，赤心长谢碧纱笼。
云藏水国城台里，雨闭松门殿塔中。金屋玉堂开照睡，岂知萤雪有深功。
[页]卷,册....[9573]846,24
第641笔
　　　　寄金陵幕中李郎中　齐己
龙门支派富才能，年少飞翔便大鹏。久待尊罍临铁瓮，又从幢节镇金陵。
精神一只秋空鹤，骚雅千寻夏井冰。长忆相招宿华馆，数宵忘寝尽寒灯。
[页]卷,册....[9573]846,24
第642笔
　　　　寄韩蜕秀才　齐己
松门高不似侯门，藓迳鞋踪触处分。远事即为无害鸟，多闲便是有情云。
那忧宠辱来惊我，且寄风骚去[9573]敌君。〔知〕（和）伴李膺琴酒外，绛纱闲卷共论文。
[页]卷,册....[9574]846,24
第643笔
　　　　湘中春兴　齐己
雨歇江明苑树干，物妍时泰恣游盘。更无轻翠胜杨柳，尽觉浓华在牡丹。
终日去还抛寂寞，遶池回却凭栏干。红芳片片由青帝，忍向西园看落残。
[页]卷,册....[9574]846,24
第644笔
　　　　送错公栖公南游　齐己
洪偃汤休道不殊，高帆共载兴何俱。北京丧乱离丹凤，南国烟花入鹧鸪。
明月团圆临桂水，白云重叠起苍梧。威仪本是朝天士，暂向辽荒住得无。
[页]卷,册....[9574]846,24
第645笔
　　　　寄南岳诸道友　齐己
南望衡阳积瘴开，去年曾踏雪游回。谩为楚客蹉跎过，却是边鸿的当来。
乳窦孤明含海日，石桥危滑长春苔。终寻十八高人去，共坐苍崖养圣胎。
[页]卷,册....[9574]846,24
第646笔
　　　　送韩蜕秀才赴举　齐己
槐花馆驿暮尘昏，此去分明吏部孙。才器合居科第首，风流幸是缙绅门。
春和洛水清无浪，雪洗高峰碧断根。堪想都人齐指点，列仙相次上昆仑。
[页]卷,册....[9574]846,24
第647笔
　　　　〔溪〕（洖）居寓言　齐己
秋蔬数垄傍潺湲，颇觉生涯异俗缘。诗兴难穷花草外，野情何限水云边。
虫声遶屋无人语，月影当松有鹤眠。寄向东溪老樵道，莫催丹桂博青钱。
[页]卷,册....[9574]846,24
第648笔
　　　　遣怀　齐己
诗病相兼老病深，世医徒更费千金。余生岂必虚抛掷，未死何妨乐咏吟。
流水不回（一作回）休叹息，白云无迹莫追寻。闲身自有闲消处，黄叶清（一作秋）风蝉一林。
[页]卷,册....[9575]846,24
第649笔
　　　　自湘中将入蜀留别诸友　齐己
巾舄初随入蜀船，风帆吼过洞庭烟。七千里路到何处，十二峰云更那边。
巫女暮归林淅沥，巴猿吟断月婵娟。来年五月峨嵋雪，坐看消融满锦川。
[页]卷,册....[9575]846,24
第650笔
　　　　寄匡阜诸公二首　齐己
松头柏顶碧森森，虚槛寒吹夏景深。静社可追长往迹，白莲难问久修心。
山围四面才容寺，月到中宵始满林。争学忘言住幽胜，吾师遗集尽清吟。

峰前林下东西寺，地角天涯来往僧。泉月净流闲世界，杉松深锁尽香灯。
争无大士重修社，合有诸贤更服膺。曾寄邻房挂缾锡，雨闻岩溜解春冰。

[页]卷,册....[9575]846,24
第651笔
　　　　送人入蜀　齐己
何必闲吟蜀道难，知君心出崄巇间。寻常秋泛江陵去，容易春浮锦水还。
两面碧悬神女峡，几重青出丈人山。文君酒市逢初雪，满贳新沽洗旅颜。
[页]卷,册....[9575]846,24
第652笔
　　　　酬庐山张处士　齐己
发枯身老任浮沉，懒泥秋风更役吟。新事向人堪结舌，旧诗开卷但伤心。
苔床卧忆泉声遶，麻履行思树[9575]影深。终谢柴桑与彭泽，醉游闲访入东林。
[页]卷,册....[9576]846,24
第653笔
　　　　寄岘山道人　齐己
凤门高对鹿门青，往岁经过恨未平。辩鼎上人方话道，卧龙丞相忽追兵。
炉峰已负重回计，华岳终悬未去情。闻说东周天子圣，会摇金锡却西行。
[页]卷,册....[9576]846,24
第654笔
　　　　送王处士游蜀　齐己
又挂寒帆向锦川，木兰舟里过残年。自修姹姹炉中物，拟作飘飘水上仙。
三峡浪喧明月夜，万州山到夕阳天。来年的有荆南信，回札应缄十色牋。
[页]卷,册....[9576]846,24
第655笔
　　　　怀金陵李推官僧自牧　齐己
秣陵长忆共吟游，儒释风骚道上流。莲幕少年轻谢朓，雪山真子鄙汤休。
也应有作怀清苦，莫谓无心过白头。欲附别来千万意，病身初起向残秋。
[页]卷,册....[9576]846,24
第656笔
　　　　寄寻萍公　齐己
闻在湓城多寄住，随时谈笑浑尘埃。孤峰恐忆便归去，浮世要看还下来。
万顷野烟春雨断，九条寒浪晚窗开。虎溪桥上龙潭寺，曾此相寻踏雪回。
[页]卷,册....[9576]846,24
第657笔
　　　　得李推官近寄怀　齐己
荆门前岁使乎回，求得星郎近制来。连日借吟终不已，一灯忘寝又重开。
秋风漫作牵情赋，春草真为入梦才。堪笑陈宫诸狎客，当时空有个追陪。
[页]卷,册....[9576]846,24
第658笔
　　　　对菊　齐己
蝶醉风狂半折时，冷烟清露压离披。欲倾琥珀杯浮尔，好把茱萸朵配伊。
孔雀毛衣应者是，凤凰金翠更无之。何因栽向僧园里，门外重阳过不知。
[页]卷,册....[9577]846,24
第659笔
　　　　忆东林因送二生归　齐己
好向东林度此生，半天山脚寺门平。红霞嶂底潺潺色，清夜房前瑟瑟声。
偶别十年成瞬息，欲来千里阻刀兵。可怜二子同归兴，南国烟花路好行。
[页]卷,册....[9577]846,24
第660笔
　　　　渚宫西城池上居　齐己
城东移锡住城西，绿遶春波引杖藜。翡翠满身衣有异，鹭鸶通体格非低。
风摇柳眼开烟小，暖逼兰芽出土齐。犹有幽深不相似，剡溪乘櫂入耶溪。
[页]卷,册....[9577]846,24
第661笔
　　　　中秋夕怆怀寄荆幕孙郎中　齐己
白莲香散沼痕干，绿筿阴浓藓地寒。年老寄居思隐切，夜凉留客话时难。
行僧尽去云山远，宾雁同来泽国宽。时谢孔璋操檄外，每将空病问衰残。
[页]卷,册....[9577]846,24
第662笔
　　　　酬湘幕徐员外见寄　齐己
东海儒宗事业全，冰棱孤峭类神仙。诗同李贺精通鬼，文拟刘轲妙入禅。
珠履早曾从相府，玳簪今又别官筵。篇章几谢传西楚，空想雄风度十年。
[页]卷,册....[9577]846,24
第663笔
　　　　寄蜀国广济大师[9577]　齐己
冰压霜坛律格清，三千传授尽门生。禅心尽入空无迹，诗句闲搜寂有声。
满国繁华徒自乐，两朝更变未曾惊。终思相约岷峨去，不得携筇一路行。
[页]卷,册....[9578]846,24
第664笔
　　　　答献上人卷　齐己
衲衣禅客袖篇章，江上相寻共感伤。秦甸乱来栖白没，杼山空后皎然亡。
清留岛月秋凝露，苦寄巴猿夜叫霜。珍重南宗好才子，灰心冥目外无妨。
[页]卷,册....[9578]846,24
第665笔
　　　　寄武陵贯微上人二首　齐己
知泛沧浪櫂未还，西峰房锁夜潺潺。春陪相府游仙洞，雪共宾寮对玉山。
诗里几添新菡萏，衲痕应换旧斓斑。莫忘一句曹溪妙，堪塞孙孙骋度关。

吴头东面楚西边，云接苍梧水浸天。两地别离身已老，一言相合道休传。
风骚妙欲凌春草，踪迹闲思遶岳莲。不是傲他名利世，吾师本在雪山巅。

[页]卷,册....[9578]846,24
第666笔
　　　　怀体休上人　齐己
仲宣楼上望重湖，君到潇湘得健无。病遇何人分药饵，诗逢谁子论功夫。
杉萝寺里寻秋早，橘柚洲边度日晡。许送自身归华岳，待来朝暮拂缾盂。
[页]卷,册....[9578]846,24
第667笔
　　　　招湖上兄弟　齐己
去岁得君消息在，两凭人信过重湖。忍贪风月当年少，不寄音书慰老夫。
药鼎近闻传秘诀，诗门曾说拥寒炉。汉江江路西来便，好傍扁舟访我无。
[页]卷,册....[9578]846,24
第668笔
　　　　江居寄关中知己　齐己
多病多慵汉水边，流年不觉已皤然。旧栽花地添黄竹，新陷盆池换白莲。
雪月未忘招远客，云山终待去安禅。八行书札君休问，不似风骚寄一篇。
[页]卷,册....[9579]846,24
第669笔
　　　　中秋十五夜寄人　齐己
高河瑟瑟转金盘，歕露吹光逆凭栏。四海鱼龙精魄冷，五山鸾鹤骨毛寒。
今宵尽向圆时望，后夜谁当缺处看。何事清光与蟾兔，却教才小少留难。
[页]卷,册....[9579]846,24
第670笔
　　　　谢人自钟陵寄纸笔　齐己
故人犹忆苦吟劳，所惠何殊金错刀。霜雪剪栽新剡硾，锋铓管束本宣毫。
知君倒箧情何厚，借我临池价斗高。词客分张看欲尽，不堪来处隔秋涛。
[页]卷,册....[9579]846,24
第671笔
　　　　移居西湖作二首　齐己
火云阳焰欲烧空，小槛幽窗想旧峰。白汗此时流枕簟，清风何处动杉松。
残更正好眠凉月，远寺俄闻报晓钟。只待秋声涤心地，衲衣新洗健形容。

官园树影昼阴阴，咫尺清凉莫浣心。桃李别教人主掌，烟花不称我追寻。
蜩〔螗〕（螳）晚噪风枝稳，翡翠闲眠宿处深。争似出尘地行止，东林苔径入西林。

[页]卷,册....[9579]846,24
第672笔
　　　　题玉泉寺　齐己
高韵双悬张曲江，联题兼是孟襄阳。后人才地谁称短，前辈经天尽负长。
胜景饱于闲采拾，灵踪销得正[9579]思量。时移两板成尘迹，犹挂吾师旧影堂。
[页]卷,册....[9580]846,24
第673笔
　　　　看金陵图　齐己
六朝图画战争多，最是陈宫计数讹。若爱苍生似歌舞，隋皇自合耻干戈。
[页]卷,册....[9580]846,24
第674笔
　　　　寄南岳泰禅师　齐己
江头默想坐禅峰，白石山前万丈空。山下猎人应不到，雪深花尘在庵中。
[页]卷,册....[9580]846,24
第675笔
　　　　片云　齐己
水底分明天上云，可怜形影似吾身。何妨舒作从龙势，一雨吹销万里尘。
[页]卷,册....[9580]846,24
第676笔
　　　　寄清溪道者　齐己
万里千叠红霞嶂，夜烛朝香白石龛。常寄溪窗凭危槛，看经影落古龙潭。
[页]卷,册....[9580]846,24
第677笔
　　　　病中勉送小师往清凉山礼大圣　齐己
丰衣足食处莫住，圣迹灵踪好遍寻。忽遇文殊开慧眼，他年应记老师心。
[页]卷,册....[9580]846,24
第678笔
　　　　谢人惠拄杖　齐己
何处云根采得来，黑龙狂欲作风雷。知师念我形骸老，教把经行拄绿苔。
[页]卷,册....[9580]846,24
第679笔
　　　　送楚云上人往南岳刺血写法华经　齐己
剥皮刺血诚何苦，欲写灵山九会文。十指沥干终七轴，后来求法更无君。
[页]卷,册....[9580]846,24
第680笔
　　　　送胎发笔寄仁公[9580]　齐己
内唯胎发外（一作内）秋毫，绿玉新栽管束牢。老病手疼无那尔，却资年少写风骚。
[页]卷,册....[9581]846,24
第681笔
　　　　谢西川昙域大师玉箸篆书　齐己
玉箸真文久不兴，李斯传到李阳冰。正悲千载无来者，果见僧中有个僧。
[页]卷,册....[9581]846,24
第682笔
　　　　偶作寄王秘书　齐己
七丝湘水秋深夜，五字河桥日暮时。借问秘书郎此意，静弹高咏有谁知。
[页]卷,册....[9581]846,24
第683笔
　　　　谢人惠纸　齐己
烘焙几工成晓雪，轻明百幅叠春冰。何消才子题诗外，分与能书贝叶僧。
[页]卷,册....[9581]846,24
第684笔
　　　　答文胜大师清柱书　齐己
才把文章干圣主，便承恩泽换禅衣。应嫌六祖传空（一作空传）衲，只向曹溪求（一作永）息机。
[页]卷,册....[9581]846,24
第685笔
　　　　寄怀曾口寺文英大师（一本无曾口寺三字）　齐己
著紫袈裟名已贵，吟红菡萏价兼高。秋风曾忆西游处，门对平湖满白涛。
[页]卷,册....[9581]846,24
第686笔
　　　　怀道林寺道友（一本无道友二字）　齐己
四绝堂前万木秋，碧参差影压湘流。闲思宋杜题诗板，一日（一作上）凭栏到夜休。
[页]卷,册....[9581]846,24
第687笔
　　　　辞主人绝句四首　放鹤　齐己
华亭来（一作又）复去芝田，丹顶霜毛性可怜。纵与乘轩终误主，不如还放却（一作去）辽天。
[页]卷,册....[9581]846,24
第688笔
　　　　辞主人绝句四首　放猿　齐己
堪忆春云十二峰，野桃山杏摘香红。王孙可念愁金锁，从（一作纵）放断肠明月中。
[页]卷,册....[9582]846,24
第689笔
　　　　辞主人绝句四首　放鹭鸶　齐己
白萍红蓼碧江涯，日暖双双立睡时。顾揭金笼放归去，却随沙鹤斗轻丝。
[页]卷,册....[9582]846,24
第690笔
　　　　辞主人绝句四首　放鹦鹉　齐己
陇西苍𪩘结巢高，本为无人识翠毛。今日笼中强言语，乞归天外啄含桃。
[页]卷,册....[9582]846,24
第691笔
　　　　猛虎行　齐己
磨尔牙，错尔爪。狐莫威，兔莫狡。
饥来吞噬〔取〕（助）肠饱，横行不怕日月明。皇天产尔为生狞，前村半夜闻吼声。
何人按剑灯荧荧。
[页]卷,册....[9583]847,24
第692笔
　　　　西山叟　齐己
西山中，多狼虎去，岁伤儿复伤妇。官家不问孤老身，
还在前山山下住。
[页]卷,册....[9583]847,24
第693笔
　　　　君子行　齐己
圣人不生，麟龙何瑞。梧桐不高，凤凰何止。
吾闻古之有君子，行藏以时，进退求己，荣必为天下荣，
耻必为天下耻。茍进不如此，退不如此（乐府诗集无此四字），亦何必用虚伪之文章，
取荣名而自美。
[页]卷,册....[9583]847,24
第694笔
　　　　善哉行　齐己
大鹏刷翮谢溟渤，青云万层高突出。下视秋涛空渺弥，旧处鱼龙皆细物。
人生在世何容易，眼浊心昏信生死。愿除嗜欲待身轻，携手同寻列仙事。
[页]卷,册....[9583]847,24
第695笔
　　　　日日曲[9583]　齐己
日日日东上，日日日西没。任是神仙容，也须成朽骨。
浮云灭复生，芳草死还出。不知千古万古人，葬向青山为底物。
[页]卷,册....[9584]847,24
第696笔
　　　　耕叟　齐己
春风吹蓑衣，暮雨滴箬笠。夫妇耕共（一作且）劳，儿孙饥对泣。
田园高且瘦，赋税重复急。官仓鼠雀群，共（一作只）待新租入。
[页]卷,册....[9584]847,24
第697笔
　　　　苦热行　齐己
离宫划开赤帝怒，喝出六龙奔日驭。下土熬熬若（一作苦）煎煮，苍生惶惶无处处。
火云峥嵘焚泬寥，东皋老农肠欲焦。何当一雨苏我苗，为君击壤歌帝尧。
[页]卷,册....[9584]847,24
第698笔
　　　　苦寒行　齐己
冰峰撑空寒矗矗，云凝水冻埋海陆。杀物之性，伤人之欲。
既不能断绝蒺藜荆棘之根株，又不能展凤皇麒麟之拳跼。如此，则何如为和煦，
为膏雨。自然天下之荣枯，融融于万户。
[页]卷,册....[9584]847,24
第699笔
　　　　春风曲　齐己
春风有何情，旦暮来林园。不问桃李主，吹落红无言。
[页]卷,册....[9584]847,24
第700笔
　　　　城中怀山友　齐己
春城来往桃李碧，煖艳红香断消息。吾徒自有山中邻，白昼冥心坐岚壁。
[页]卷,册....[9584]847,24
第701笔
　　　　读李贺歌集[9584]　齐己
赤水无精华，荆山亦枯槁。玄珠与虹玉，璨璨李贺抱。
清晨醉起临春台，吴绫蜀锦胸襟开。狂多两手掀蓬莱，珊瑚掇尽空土堆。
[页]卷,册....[9585]847,24
第702笔
　　　　风琴引　齐己
挼吴丝，雕楚竹，高托天风拂为曲。一一宫商在素空，
鸾鸣凤语翘梧桐。夜深天碧松风多，孤窗寒梦惊流波。愁魂傍枕不肯去，
翻疑住处邻湘娥。金（一作熏）风声尽熏（一作金）风发，冷泛虚堂韵难歇。常恐听多耳渐烦，
清音不绝知音绝。
[页]卷,册....[9585]847,24
第703笔
　　　　夏云曲　齐己
红嵯峨，烁晚波。乖龙慵卧旱鬼多，爞爞万里压天堑。
飏雷电光空闪闪，好雨不雨风不风。徒倚穹苍作岩险，男巫女觋更走魂。
焚香祝天天不闻，天若闻。必能使尔为润泽，洗埃氛。
而又变之成五色，捧日轮。将以表唐尧虞舜之明君。
[页]卷,册....[9585]847,24
第704笔
　　　　读李白集　齐己
竭云涛，刳巨鼇。搜括造化空牢牢，冥心入海海神怖。
骊龙不敢为珠主，人间物象不供取。饱饮（一作饭）游神向悬圃，锵金铿玉千余篇。
脍吞炙嚼人口传，须知一一丈夫气，不是绮罗儿女言。
[页]卷,册....[9585]847,24
第705笔
　　　　祈真坛　齐己
玉瓮瑶坛二三级，学仙弟子参差入。霓旌队仗下不下，松桧森森天露湿。
殿前寒气束香云，朝祈暮祷玄元君。茫茫俗骨醉更昏，楼台十二遥昆仑。
昆仑纵广一万二千里，中有五色云霞五色水。何当断欲便飞[9585]去，不要九转神丹换精髓。
[页]卷,册....[9586]847,24
第706笔
　　　　黄雀行　齐己
双双野田雀，上下同饮啄。暖去栖蓬蒿，寒归傍篱落。
殷勤避罗网，乍可遇雕鹗。雕鹗虽不仁，分明在寥廓。
[页]卷,册....[9586]847,24
第707笔
　　　　石竹花　齐己
石竹花开照庭石，红藓自禀离宫色。一枝两枝初笑风，猩猩血泼低低丛。
常嗟世眼无真鉴，却被丹青苦相陷。谁为根寻造化功，为君吐出淳元胆。
白日当午方盛开，彤霞灼灼临池台。繁香浓艳如未已，粉蝶游蜂狂欲死。
[页]卷,册....[9586]847,24
第708笔
　　　　寄南岳白莲道士能于长啸　齐己
猿猱休啼月皎皎，蟋蟀不吟山悄悄。大耳仙人满颔须，醉倚长松一声啸。
[页]卷,册....[9586]847,24
第709笔
　　　　古剑歌　齐己
古人手中铸神物，百炼百淬始提出。今人不要强硎磨，莲锷星文未曾没。
一弹一抚闻铮铮，老龙影夺秋灯明。何时得遇英雄主，用尔平治天下去。
[页]卷,册....[9586]847,24
第710笔
　　　　湘妃庙　齐己
湘烟蒙蒙湘水急，汀露凝红裛莲湿。苍梧云叠九嶷深，二女魂飞江上立。
相携泣，凤盖龙舆追不及。庙荒松朽啼飞猩，笋鞭迸出阶基倾。
黄昏一岸阴风起，新月如眉生阔水。
[页]卷,册....[9586]847,24
第711笔
　　　　巫山高　齐己
巫山高，巫女妖。雨为暮兮云为朝，楚王憔悴魂欲销。
秋猿嗥嗥日将夕，红霞紫烟凝老壁。千岩万壑花皆坼，但恐芳菲无正色。
不知今古行人行，几人经此无秋情。云深庙远不可觅，十二峰头插天碧。
[页]卷,册....[9587]847,24
第712笔
　　　　赠持法华经僧　齐己
众人有口，不说是，即说非。吾师有口何所为，
莲经七轴六万九千字，日日夜夜终复始。乍吟乍讽何悠扬，风篁古松含秋霜。
但恐天龙夜叉干闼众，塞虚空耳皆耸。我闻念经功德缘，舌根可算（一作等）金刚坚。
他时劫火洞燃后，神光璨璨如红莲。受持身心苟精洁，尚能使烦恼大海水枯竭。
魔王轮幢自摧折，何况更如理行如理说。
[页]卷,册....[9587]847,24
第713笔
　　　　刳肠龟　齐己
尔既能于灵，应久存其生。尔既能于瑞，胡得迷其死。
刳肠徒自屠，曳尾复何累。可怜濮水流，一叶泛庄子。
[页]卷,册....[9587]847,24
第714笔
　　　　赠岩居僧　齐己
石如骐𬴊岩作室，秋苔漫坛净于漆。袈裟盖头心在无，黄猿白猿啼日日。
[页]卷,册....[9587]847,24
第715笔
　　　　观李琼处士画海涛　齐己
巨鼇转侧长鳅翻，狂涛颠浪高漫漫。李琼夺得造化本，都卢缩在秋毫端。
一挥一画皆筋骨，滉漾崩腾大鲸臬。叶扑仙槎摆欲沉，下头应是骊龙窟。
昔年曾要涉蓬瀛，唯闻撼动珊瑚声。今来正叹陆沉久，见君此[9587]画思前程。
千寻万派功难测，海门山小涛头白。令人错认钱塘城，罗刹石底奔雷霆。
[页]卷,册....[9588]847,24
第716笔
　　　　升天行　齐己
身不沉，骨不重。驱青鸾，驾白凤。
幢盖飘摇（一作飘）入冷空，天风瑟瑟星河动。瑶阙参差阿母家，楼台戏闭凝彤霞。
三五仙子乘龙车，堂前碾烂蟠桃花。回头却顾蓬莱顶，一点浓岚在深井。
[页]卷,册....[9588]847,24
第717笔
　　　　还人卷　齐己
李白李贺遗机杼，散在人间不知处。闻君收在芙蓉江，日斗鲛人织秋浦。
金梭劄劄文离离，吴姬越女羞上机。鸳鸯浴烟鸾凤飞，澄江晓映余霞辉。
仙人手持玉刀尺，寸寸酬君珠与璧。裁作霞裳何处披，紫皇殿里深难（一作相）觅。
[页]卷,册....[9588]847,24
第718笔
　　　　轻薄行　齐己
玉鞭金镫骅骝蹄，横眉吐气如虹霓。五（一作玉）陵春暖芳草齐，笙歌到处花成泥。
日沉月上且斗鸡，醉来莫问天高低。伯阳道德何唾咦（一作涕唾），仲尼礼乐徒卑栖。
[页]卷,册....[9588]847,24
第719笔
　　　　浮云行　齐己
大野有贤人，大朝有圣君。如何彼浮云，掩蔽白日轮。
安得东南风，吹散八表外。使之（一本无之字）天下人，共见尧眉彩。
[页]卷,册....[9588]847,24
第720笔
　　　　煌煌京洛行　齐己
圣君垂衣裳，荡荡若朝旭。大观无遗物，四夷来率服。
清晨回北极，紫气盖黄屋。双阙耸双鼇，九门如川[9588]渎。
梯山航海至，昼夜车相续。我恐红尘深，变为黄河曲。
[页]卷,册....[9589]847,24
第721笔
　　　　吊汨罗　齐己
落日倚阑干，徘徊汨罗曲。冤魂如可吊，烟浪声似哭。
我欲考鼋鼍之心，烹鱼龙之腹。尔既啖大夫之血，食大夫之肉。
千载之后，犹斯暗（一作藏）伏。将谓唐尧之尊，还如荒悴（一作醉）之君。
更有逐臣，于焉葬魂。得以纵其噬，〔恣〕（咨）其吞。
[页]卷,册....[9589]847,24
第722笔
　　　　赠念法华经僧　齐己
念念念兮入恶易，念念念兮入善难。念经念佛能一般，爱河竭处生波澜。
言公少年真法器，白昼不出夜不睡。心心缘经口缘字，一室寥寥灯照地。
沈檀卷轴宝函盛，薝卜香熏水精记。空山木落古寺闲，松枝鹤眠霜霰干。
牙根舌根水滴寒，珊瑚搥打红琅玕。但恐莲花七朵一时折，朵朵似君心地白（一作簇攒）。
又恐天风（一作风紧）吹天花，缤纷如雨飘袈裟。况闻此经甚微妙，百千诸佛真秘要。
灵山说后始传来，闻者虽多持者少。更堪诵入陀罗尼（此云总持），唐音梵音相杂时。
舜弦和雅熏风吹，文王武王弦更悲。如此争不遣碧空中有龙来听。有鬼来听。
亦使人间闻者敬，见者敬。自然心虚空。性清净。
此经真体即毘卢（此云种种光），雪岭白牛君识无。
[页]卷,册....[9589]847,24
第723笔
　　　　短歌寄鼓山长老（第十一句缺一字）　齐己
雪峰雪峰高且雄，峨峨堆积青冥中。六月赤日烧不镕，飞禽瞥见人难通。
常闻中有白象王，五百象子皆威光。行围坐遶同一色，森森影动旃檀香。
于中一子最雄猛，称尊独踞鼓山顶。百千眷属阴□影，身照[9589]曜。
吞秋景，〔我〕（裁）闻岷国民归依。前王后王皆师资，宁同梁武遇达磨，
过后弹指空伤悲。
[页]卷,册....[9590]847,24
第724笔
　　　　渔父　齐己
夜钓洞庭月，朝醉巴陵市。却归君山下，鱼龙窟边睡。
生涯在何处，白浪千万里。曾笑楚臣迷，苍黄汨罗水。
[页]卷,册....[9590]847,24
第725笔
　　　　采莲曲　齐己
越溪女，越江莲。齐菡萏，双婵娟。
嬉游向何处，采摘且同船。浩唱（一作歌）发容与，清波生漪连。
时逢岛屿泊，几共鸳鸯眠。襟袖既盈溢，馨香亦相传。
薄暮归去来，苎萝生碧烟。
[页]卷,册....[9590]847,24
第726笔
　　　　啄木　齐己
啄木啄啄，鸣林响壑。贪心既缘，利嘴斯凿。
有朽百尺，微虫斯宅。以啄去害，啄更弥剧。
层崖豫章，耸干苍苍。无纵尔啄，摧我栋梁。
[页]卷,册....[9590]847,24
第727笔
　　　　灵松歌　齐己
灵松灵松，是何根株。盘擗枝干，与群木殊。
世眼争知苍翠容，薜萝遮体深朦胧。先秋瑟瑟生谷风，青阴倒卓寒潭中。
八月天威行肃杀，万木凋零向霜雪。唯有此松高下枝，一枝枝在无摧折。
痴冻顽冰如铁坚，重重锁到槎牙颠。老鳞枯节相把捉，踉跄立在青崖前。
有时深洞兴雷雹，飞电绕身光闪烁。乍似苍龙惊起时，攫雾穿云欲腾跃。
夜深山月照高枝，疏影细落莓苔矶。千年朽枿魍魉出，一株寒韵锵琉璃。
安得良工妙图雘，写将偃蹇悬烟阁。飞瀑声中战岁寒，红霞影里擎萧索。
[页]卷,册....[9590]847,24
第728笔
　　　　蠹　齐己
蠹不自蠹，而蠹于木。蠹极木心，以丰尔腹。
偶或成之，胡为勗人。人而不真，繇尔乱神。
蠹兮蠹兮，何全其生。无托尔形，霜松雪柽。
[页]卷,册....[9591]847,24
第729笔
　　　　行路难　齐己
行路难，君好看。惊波不在黤黮间，小人心里藏崩湍。
七盘九折寒崷崒，翻车倒盖犹堪出。未似是非唇舌危，暗中潜毁平人骨。
君不见楚灵均，千古沉冤湘水滨。又不见李太白，一朝却作江南客。
[页]卷,册....[9591]847,24
第730笔
　　　　谢徽上人见惠二龙障子以短歌酬之　齐己
我见苏州昆山金城中，金城柱上有二龙。老僧相传道是僧繇手，寻常入海共龙斗。
又闻蜀国玉局观有孙遇迹，盘屈身长八十尺。游人争看不敢近，头觑寒泉万丈碧。
近有五羊徽上人，闲工小笔得意新。画龙不夸头角及须鳞，只求筋骨与精神。
徽上人，真艺者。惠我双龙不言价，等闲不敢将悬挂。
恐是叶公好假龙，及见真龙却惊怕。
[页]卷,册....[9591]847,24
第731笔
　　　　送人往长沙　齐己
荆门归路指湖南，千里风帆兴可谙。好听鹧鸪啼雨处，木兰舟晚泊春潭。
[页]卷,册....[9591]847,24
第732笔
　　　　偶题　齐己
时事懒言多忌讳，野吟无主若纵横。君看三百篇章首，何处分明著姓名。
[页]卷,册....[9591]847,24
第733笔
　　　　寄山中叟[9591]　齐己
青泉碧树夏风凉，紫蕨红粳午爨香。应笑晨持一盂苦，腥膻市里叫家常。
[页]卷,册....[9592]847,24
第734笔
　　　　赠琴客　齐己
曾携五老峰前过，几向双松石上弹。此境此身谁更爱，掀天羯鼓满长安。
[页]卷,册....[9592]847,24
第735笔
　　　　勉吟僧　齐己
千（一作万）途万辙乱真源，白昼劳形夜断魂。忍著袈裟把名纸，学他低折五侯门。
[页]卷,册....[9592]847,24
第736笔
　　　　送人归华下　齐己
莲花峰翠湿凝秋，旧业园林在下头。好束诗书且归去，而今不爱事风流。
[页]卷,册....[9592]847,24
第737笔
　　　　夏日城中作二首　齐己
三面僧邻一面墙，更无风路可吹凉。他年舍此归何处，青壁红霞裹石房。

竹低莎浅雨蒙蒙，水槛幽窗暑月中。有境牵怀人不会，东林门外翠横空。

[页]卷,册....[9592]847,24
第738笔
　　　　默坐　齐己
灯引飞蛾拂焰迷，露淋栖鹤压枝低。冥心坐满蒲团稳，梦到天台过剡溪。
[页]卷,册....[9592]847,24
第739笔
　　　　水边行　齐己
身著袈裟手杖藤，水边行止不妨僧。禽栖日落犹孤立，隔浪秋山千万层。
[页]卷,册....[9592]847,24
第740笔
　　　　寄郑谷郎中　齐己
人间近遇风骚匠，鸟外曾逢心印师。除此二门无别妙，水边松下独寻思。
[页]卷,册....[9592]847,24
第741笔
　　　　翡翠　齐己
水边飞去青难辨，竹里归来色一般。磨吻鹰鹯莫相害，白鸥鸿鹤满沙滩。
[页]卷,册....[9593]847,24
第742笔
　　　　与节供奉大德游京口寺留题　齐己
柳岸晴缘十里来，水边精舍绝尘埃。煮茶尝摘兴何极，直至残阳未欲回。
[页]卷,册....[9593]847,24
第743笔
　　　　谢荆幕孙郎中见示乐府歌集二十八字　齐己
长吉才狂太白颠，二公文阵势横前。谁言后代无高手，夺得秦皇鞭鬼鞭。
[页]卷,册....[9593]847,24
第744笔
　　　　谢阴符经勉送藏休上人二首　齐己
事遂鼎湖遗剑履，时来渭水掷鱼竿。欲知贤圣存亡道，自向心机反复看。

一林霜雪未沾头，争遣藏休肯便休。学尽世间难学事，始堪随处任虚舟。

[页]卷,册....[9593]847,24
第745笔
　　　　幽斋偶作　齐己
幽院才容个小庭，疏篁低短不堪情。春来犹赖邻僧树，时引流莺送好声。
[页]卷,册....[9593]847,24
第746笔
　　　　赠念法华经僧　齐己
万境心随一念平，红芙蓉折爱河清。持经功力能如是，任驾白牛安稳行。
[页]卷,册....[9593]847,24
第747笔
　　　　对菊　齐己
无艳无妖别有香，栽多不为待重阳。莫嫌醒眼相看过，却是真心爱澹黄。
[页]卷,册....[9593]847,24
第748笔
　　　　闭门[9593]　齐己
正是闭门争合闭，大家开处不须开。还防朗月清风夜，有个诗人相访来。
[页]卷,册....[9594]847,24
第749笔
　　　　勉送吴国三五新戒归　齐己
法王遗制付仁王，难得难持劫数长。努力只须坚守护，三千八万是垣墙。
[页]卷,册....[9594]847,24
第750笔
　　　　夏日寄清溪道者　齐己
老病不能求药饵，朝昏祗是但焚烧。不知谁为收灰骨，〔垒〕（累）石栽松傍寺桥。
[页]卷,册....[9594]847,24
第751笔
　　　　送惠空北游　齐己
君向岘山（一作阳）游圣境，我将何以记多才。叮咛堕泪碑前过，写取斯文寄我来。
[页]卷,册....[9594]847,24
第752笔
　　　　寄怀归州马判官　齐己
三年为倅兴何长，归计应多事少忙。又见秋风霜裛树，满山椒熟水云香。
[页]卷,册....[9594]847,24
第753笔
　　　　观荷叶露珠　齐己
霏微晓露成珠颗，宛转田田未有风。任器方圆性终在，不妨翻覆落池中。
[页]卷,册....[9594]847,24
第754笔
　　　　苦热怀玉泉寺寄仁上人　齐己
火云如烧接苍梧，原野烟连大泽枯。谩费葛衫葵扇力，争禁泉石润肌肤。
[页]卷,册....[9594]847,24
第755笔
　　　　观盆池白莲　齐己
素萼金英歕露开，倚风凝立独徘徊。应思潋滟秋池底，更有归天伴侣来。
[页]卷,册....[9594]847,24
第756笔
　　　　折杨柳词四首[9594]　齐己
凤楼高映绿阴阴，凝重多含雨露深。莫谓一枝柔软力，几曾牵破别离心。

馆娃宫畔响廊前，依托吴王养翠烟。剑去国亡台殿（一作榭）毁，却随红树噪秋蝉。

秾低似中陶潜酒，软极如伤宋玉风。多谢将军遶营种，翠中闲卓战旗红。

高僧爱惜遮江寺，游子伤残露野桥。争似著行垂上苑，碧桃红杏对摇摇。

[页]卷,册....[9595]847,24
第757笔
　　　　答长沙丁秀才书　齐己
月月便（一作使）车奔帝阙，年年贡士过荆台。如何三度槐花落，未见故人携卷来。
[页]卷,册....[9595]847,24
第758笔
　　　　戒小师　齐己
不肯吟诗不听经，禅宗异岳懒游行。他年白首当人问，将底言谈对后生。
[页]卷,册....[9595]847,24
第759笔
　　　　题旧拄杖（末句缺三字）　齐己
亲采匡庐瀑布西，层崖悬壁更安梯。携行三十年吟伴，未有诗人□□□。
[页]卷,册....[9595]847,24
第760笔
　　　　酬欧阳秀才卷（第二句缺一字）　齐己
三十篇多十九章，□声风力撼疏篁。不堪更有精搜处，谁见萧萧雨夜堂。
[页]卷,册....[9595]847,24
第761笔
　　　　闻（一作咏）雁　齐己
潇湘浦（一作水）暖全迷鹤，逻逤川寒只有雕。谁向孤舟忆兄弟，坐看连雁度横桥。
[页]卷,册....[9595]847,24
第762笔
　　　　送高丽二僧南游　齐己
日边乡井别年深，中国灵踪欲遍寻。何处碧山逢长老，分明认取祖师心。
[页]卷,册....[9595]847,24
第763笔
　　　　谢猿皮　齐己
贵向猎师家买得，携来乞与坐禅床。不知摘月秋潭畔，曾对何人啼断肠。
[页]卷,册....[9596]847,24
第764笔
　　　　酬光上人　齐己
禅言难后到诗言，坐石心同立月魂。应记前秋会吟处，五更犹在老松根。
[页]卷,册....[9596]847,24
第765笔
　　　　送僧归日本　齐己
日东来向日西游，一钵闲寻遍九州。却忆鸡林本师寺，欲归还待海风秋。
[页]卷,册....[9596]847,24
第766笔
　　　　庚午岁十五夜对月　齐己
海澄空碧正团圆，吟想玄宗此夜寒。玉兔有情应记得，西边不见旧长安。
[页]卷,册....[9596]847,24
第767笔
　　　　红蔷薇花　齐己
晴日当楼晓香歇，锦带盘空欲成结。莺声渐老柳飞时，狂风吹落猩猩血。
[页]卷,册....[9596]847,24
第768笔
　　　　贻九华上人　齐己
一法传闻继老能，九华闲卧最高层。秋钟尽后残阳暝，门掩松边雨夜灯。
[页]卷,册....[9596]847,24
第769笔
　　　　寄赓匡图兄弟　齐己
僧外闲吟乐最清，年登八十丧南荆。风骚作者为商确，道去碧云争几程。
[页]卷,册....[9596]847,24
第770笔
　　　　句　齐己
春晴游寺客，花落闭门僧（见西清诗话）。[9596]
香传天下口，□贵火前名。角开香满室，炉动绿凝铛（咏茶，缺一字）。
园林将向夕，风雨更吹花（以下见吟窗杂录）。
相思坐溪石，□□□山风（缺三字）。
夕照背高台，残钟残角催（落照）。
五老峰前相见时，两无言语各扬眉。
高人爱惜藏岩里，白甀封题寄火前（咏茶，见三山老人语录）。
[页]卷,册....[9597]847,24