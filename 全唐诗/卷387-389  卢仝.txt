第1笔
　　　　月蚀诗　卢仝
新天子即位五年，几次庚寅。斗柄插子，律调黄钟。
森森万木夜僵立，寒气赑屭顽无风。烂银盘从海底出，出来照我草屋东。
天色绀滑凝不流，冰光交贯寒膧胧。初疑白莲花，浮出龙王宫。
八月十五夜，比并不可双。此时怪事发，有物吞食来。
轮如壮士斧斫坏，桂似雪山风拉摧。百练镜，照见胆。
平地埋寒灰，火龙珠。飞出脑，却入蚌蛤胎。
摧环破壁眼看尽，当天一搭如煤。磨踪灭迹须臾间，便似万古不可开。
不料至神物，有此大狼狈。星如撒沙出，争头事光大。
奴婢炷暗灯，揜（乌感切）菼如玳瑁。今夜吐燄长如虹，孔隙千道射户外。
玉川子，涕泗下。中庭独自行，念此日月者。
太阴太阳精，黄天要识物。日月乃化生。走天汲汲劳四体，
与天作眼行光明。此眼不自保，天公行道何由行。吾见阴阳家有说，
望日蚀月月光灭。朔月掩日日光缺，两眼不相攻。此说吾不容，
又孔子师老子云。五色令人目盲，吾恐天似人。好色即（一作则）丧明，
幸且非春时（一作晴）。万物不娇荣，青山破瓦色。绿水冰峥嵘，
花枯无女艳。鸟死沈歌声，顽冬何所好。[4364]偏使一目盲，
传闻古老说。蚀月虾蟆精，径园千里入汝腹。汝此痴骸（一作𫘤）阿谁（一作何从）生，
可从海窟来。便解缘青冥，恐是眶睫间。揜（一作）塞所化成，
黄帝有二目。帝舜重瞳明，二帝悬四目。四海生光辉，
吾不遇二帝。滉漭不可知，何故瞳子上。坐受虫豸欺，
长嗟白兔捣灵药。恰似有意防奸非，药成满臼不中度。委任白兔夫何为。
忆昔尧为天，十日烧九州。金烁水银流，玉炒（音妙）丹砂焦。
六合烘为窑（音遥），尧心增百忧。帝见尧心忧，勃然发怒决洪流。
立拟沃杀九日妖，天高日走沃不及。但见万国赤子𧥄𧥄生鱼头。此时九御导九日，
争持节幡麾幢旒。驾车六九五十四头蛟螭虬，掣电九火辀。汝若蚀开齱龉（一作龃龉）轮，
御辔执索相爬钩。推荡轰訇（一作渴）入汝喉，红鳞燄鸟烧口快。翎鬣倒侧声醆邹，
撑肠挂肚礧傀（一作礧）如山丘。自可饱死更不偷，不独填饥坑。亦解尧心忧，
恨汝时（一本无时字）当食。藏（一作埋）头𢬍脑不肯食，不当食。张唇哆觜食不休，
食天之眼养逆命。安得上（一作天）帝请汝刘，呜呼。人养虎，
被虎啮。天媚蟆，被蟆瞎。（一作天昏暮，得瞽疾。虾蟆敢将天眼瞎。）乃知恩非类。
一一自作孽，吾见患眼人。必索良工诀，想天下不异人。
爱眼固应一，安得常娥氏。来习扁鹊术，手操舂喉戈。
去此睛上物，其初（一作初既）犹朦胧。既久如（一作似）抹漆，但恐功业成。
便此不吐出，玉川子又涕泗下。心祷再拜额榻（一作蹋）砂土中，地上虮虱臣仝告愬帝天皇。
臣心有铁一寸，可刳妖蟆痴肠。上天不为臣立梯磴，臣血肉身。
无由飞上天，扬天光。封词付与小心风，（一作先封辞付与赤心风。）（一作越）排阊阖入紫宫，
密迩玉几前擘坼。奏上臣仝顽愚胸，敢死横干天。代天谋其长，（一作敢死横干天甚长。）
东方苍龙角，插戟尾捭风。当心开明堂，统领三百六十鳞虫。
坐理（一作治）东方宫，月蚀不救援。安用东方龙，南方火鸟亦泼血。
项长尾短飞跋躠（一作刺），头戴井（一作丹）冠高逵枿。月蚀鸟宫十三度，鸟为居停主人不[4365]觉察。
贪向何人家，行赤口毒舌。毒虫头上吃却月，不啄杀。
虚眨鬼眼明（音抉血），鸟罪不可雪。西方攫虎立踦踦（音几），斧为牙。
凿为齿，偷牺牲。食封豕，大蟆一脔。
固当软美，见似不见。是何道理，爪牙根天不念天。
天若准拟错准拟，北方寒龟被蛇缚。藏头入彀如入狱，蛇筋束紧束破彀。
寒龟夏鳖一种味，且当以其肉充臛。死壳没信处，（一作且当臛其肉，一底板没信处。）唯堪支床脚。
不堪（一作中）钻灼与天（一本有下字）卜，岁星主福德。官爵奉董秦，忍使黔娄生。
覆尸无衣巾，天失眼不吊。岁星胡其仁，荧惑矍铄翁。
执法大不中，月明无罪过。不纠蚀月虫，年年十月朝太微。
支卢谪罚何灾凶，土星与土性相背。反养福德生祸害，到人头上死破败。
今夜月蚀安可会，太白真将军。怒激锋铓生，恒州阵斩郦定进。
项骨甚春蔓菁，天唯两眼失一眼。将军何处行天兵，辰星任廷尉。
天律自主持，人命在盆底。固应乐见天盲时，天若不肯信。
试唤皋陶鬼一问，一如今日。三台文昌宫，作上天（一作天上）纪纲。
环天二十八宿（一本无宿字），磊磊尚书郎。整顿排班行，剑握他人将。
一四太阳侧，一四天市傍。操斧代大匠，两手不怕伤。
弧矢引满反射人，天狼呀啄明煌煌。痴牛与𫘤女，不肯勤农桑。
徒劳含淫思，旦夕遥相望。蚩尤簸旗弄旬朔，始搥天鼓鸣珰瑯。
枉矢能蛇行，眊目森森张。天狗下舐地，血流何滂滂。
谲险万万党，架搆何可当。眯目衅成就，害我光明王。
请留北斗一星相北极（一作请留北斗相北极），指麾万国悬中央。此外尽扫（一作拂）除，堆积（一作砂碛）如山冈。
赎我父母光，当时常星没。殒（一作星）雨如迸（一作坼）浆，似天会事发。
叱喝诛奸强，何故中道发。自遗今日殃，善善又恶恶。
郭公所以亡，愿天神圣心。无信他人忠，玉川子词讫。
风色紧格格，近月黑暗边。有似动剑戟，须臾痴蟆精。
两吻自决坼，初露半个璧。渐吐满轮魄，众星尽原赦。
一蟆独诛磔，腹肚忽脱落。依旧挂穹碧，光彩未[4366]苏来。
惨澹一片白，奈何万里光。受此吞吐厄，再得见天眼。
感荷天地力，或问玉川子。孔子修春秋，二百四十年。
月蚀尽不收，今子咄咄词。颇（一作固）合孔意不，玉川子笑答。
或请听逗留，孔子父母鲁。讳鲁不讳周，书外书大恶。
故月蚀不见收，予命唐天。口食唐土，唐礼过三。
唐乐过五，小犹不说。大不可数，灾沴无有小大瘉。
安得（一本无得字）引衰周，研核其（一本无其字）可否。日分昼，月分夜。
辨寒暑，一主刑。二主德，政乃举。
孰为人面上，一目偏可去。愿天完两目，照下万方土。
万古更不瞽，万万古。更不瞽，照万古。
[页]卷,册....[4367]387,12
第2笔
　　　　哭玉碑子　卢仝
山有洞左颊，拾得玉碑子。其长一周尺，其阔一药匕。
颜色九秋天，棱角四面起。轻敲吐寒流，清悲动神鬼。
稽首置手中，只似一片水。至文反无文，上帝应有以。
予疑仙石灵，愿以仙人比。心期香汤洗，归送箓堂里。
颇奈穷相驴，行动如跛鳖。十里五里行，百蹶复千蹶。
颜子不少夭，玉碑中路折。横文寻龟兆，直理任瓦裂。
劈竹不可合，破环永离别。向人如有情，似痛滴无血。
勘斗平地上，罅坼多啮缺。百见百伤心，不堪再提挈。
怪哉坚贞姿，忽不坚固。矧曰人间人，安能保常度。
敢问生物成，败为有真素。为禀灵异气，不得受秽污。
驴罪真不厚，驴生亦错误。更将前前行，复恐山神怒。
白云蓊闭岭，高松吟古墓。置此忍其伤，驱驴下山路（一作去）。
[页]卷,册....[4367]387,12
第3笔
　　　　观放鱼歌　卢仝
常州贤刺史，从谏议大夫除。天地好生物，刺史性与天地俱。
见山客，狎鱼鸟。坐山客，北亭湖。
命舟人，驾舫子。漾漾菰蒲，酒兴引行处。
正见渔人鱼，刺史密会山客意。复念网罗婴无辜，忽脱身上殷绯袍。
尽[4367]买罟获尽有无，鳗鳣鳢䲡。涎恶最顽愚，鳟舫见豳风。
质干稍高流，时白喷雪鲫鲤。此辈肥为绝尤，老鲤变化颇神异。
三十六鳞如抹朱，水苞弘窟有蛟鼍。饵非龙饵唯无驴，丛杂百千头。
性命悬须臾，天心应刺史。刺史尽活诸，一一投深泉。
跳脱不复拘，得水竞腾突。动作诡怪殊，或透藻而出。
或破浪而趋，或掉尾孑孑。或奋鬣愉愉，或如莺掷梭（一本缺此三字）。
或如蛇衔珠，四散渐不见。岛屿徒萦纡，㶉𫛶鸰鸥凫。
喜观争叫呼，小虾亦相庆。绕岸摇其须，乃知贪生不独顽痴夫。
可怜百千命，几为中肠葅。若养圣贤真，大烹龙髓敢惜乎。
苦痛如今人，尽是鱼食鱼。族类恣饮噉，强力无亲疏。
明明刺史心，不欲与物相欺诬。岸虫两与命，无意杀此活彼用贼徒。
亦忆清江使，横遭乎余且。圣神七十钻，不及泥中䲡。
哀哉托非贤，五脏生冤雠。若当刺史时，圣物保不囚。
不疑且不卜，二子安能谀。二子傥故谀，吾知心受诛。
礼重一草木，易卦称中孚。又曰钓不纲，又曰远庖厨。
故（一作攷）仁人用心，刺史尽合符。昔鲁公观棠距箴，遂被孔子贬而书。
今刺史好生，德洽民心。谁为刺史一褒誉，刺史自上来。
德风如草铺，衣冠兴废礼。百姓减暴租，豪猾不豪猾。
鳏孤不鳏孤，开古孟渎三千里。四千顷泥坑为膏腴，刺史视之总若无。
讼庭雀噪坐不得，湖上拔茭植芙蕖。胜业庄中二桑门，时时对坐谈真如。
因说十千天子事，福力当与刺史俱。天雨曼陀罗花深没膝，四十千真珠璎珞堆高楼。
此中怪特不可会，但慕刺史仁有余。刺史敕左右兼小家（一本有生字）奴，慎勿背我沈毒钩。
念鱼承奉刺史仁，深僻处。远远游，刺史官职小。
教化未能敷，第一莫近人。恶人唯口腴，第一莫出境。
四境多网罟，重伤刺史心。丧尔微贱躯。
[页]卷,册....[4368]387,12
第4笔
　　　　示添丁[4368]　卢仝
春风苦不仁，呼逐马蹄行人家。惭愧瘴气却怜我，入我憔悴骨中为生涯。
数日不食强强行，何忍索我抱看满树花。不知四体正困，泥人啼哭声呀呀。
忽来案上翻墨汁，涂抹诗书如老鸦。父怜母惜掴不得，却生痴笑令人嗟。
宿舂连晓不成米，日高始进一碗茶。气力龙钟头欲白，凭仗添丁莫恼爷。
[页]卷,册....[4369]387,12
第5笔
　　　　寄男抱孙　卢仝
别来三得书，书道违离久。书处甚麤杀，且喜见汝手。
殷十七又报，汝文颇新有。别来才经年，囊盎未合斗。
当是汝母贤，日夕加训诱。尚书当毕功，礼记速须剖。
喽啰儿读书，何异摧枯朽。寻义低作声，便可养年寿。
莫学村学生，麤气强叫吼。下学偷功夫，新宅锄蔾莠。
乘凉劝奴婢，园里耨葱韭。远篱编榆棘，近眼栽桃柳。
引水灌竹中，蒲池种莲藕。捞漉蛙蟆脚，莫遣生科斗。
竹林吾最惜，新笋好看守。万箨苞龙儿，攒迸溢（一作隘）林薮。
吾眼恨不见，心肠痛如搊。宅钱都未还，债利日日厚。
箨龙正称冤，莫杀入汝口。丁宁嘱托汝，汝活箨龙不。
殷十七老儒，是汝父师友。传读有疑误，辄告咨问取。
两手莫破拳，一吻莫饮酒。莫学捕鸠鸽，莫学打鸡狗。
小时无大伤，习性防已后。顽发苦恼人，汝母必不受。
任汝恼弟妹，任汝恼姨舅。姨舅非吾亲，弟妹多老丑。
莫恼添丁郎，泪子作面垢。莫引添丁郎，赫赤日里走。
添丁郎小小，别吾来久久。脯脯不得吃，兄兄莫撚搜。
他日吾归来，家人若弹纠。一百放一下，打汝九十九。
[页]卷,册....[4369]387,12
第6笔
　　　　自咏三首　卢仝
为报玉川子，知君未是贤。低头虽有地，仰面辄无天。
骨肉清成瘦，莴蔓老觉膻。家书与心事，相伴过流年。[4369]

卢子𨀁踵（一作龙钟）也，贤愚总莫惊。蚊当家口，草石是亲情。
万卷堆胸朽，三光撮眼明。翻悲广成子，闲气说长生。

物外无知己，人间一癖王。生涯身是梦，耽乐酒为乡。
日月黏髭须，云山锁肺肠。愚公只公是，不用谩惊张。

[页]卷,册....[4370]387,12
第7笔
　　　　送王储詹事西游献兵书（一本分作三首）　卢仝
美酒拨醅酌，杨花飞尽时。落日长安道，方寸无人知。
箧中制胜术，气雄屈指算。半醉千殷勤，仰天一长叹。
玉匣百炼剑，龟文又龙吼。抽赠王将军，勿使虚白首。
[页]卷,册....[4370]387,12
第8笔
　　　　送邵兵曹归江南　卢仝
春风杨柳陌，连骑醉离觞。千里远山碧，一条归路长。
花开愁北渚，云去渡南湘。东望蒙蒙处，烟波是故乡。
[页]卷,册....[4370]387,12
第9笔
　　　　寄外兄魏澈　卢仝
何处堪惆怅，情亲不得亲。兴宁楼上月，辜负酒家春。
[页]卷,册....[4370]387,12
第10笔
　　　　喜逢郑三游山　卢仝
相逢之处花茸茸，石壁攒峰千万重。他日期君何处好，寒流石上一株松。
[页]卷,册....[4370]387,12
第11笔
　　　　卓女怨　卢仝
妾本怀春女，春愁（一作怀）不自任。迷魂随凤客，娇思入琴心。
托援交情重，当垆酌意深。谁家有夫婿，作赋得黄金。
[页]卷,册....[4370]387,12
第12笔
　　　　守岁二首　卢仝
去年（一作年去）留不住，年来也任他。当垆一榼酒，争奈两年何。

老来经节腊，乐事甚悠悠。不及儿童日，都卢不解愁。

[页]卷,册....[4371]387,12
第13笔
　　　　新月　卢仝
仙宫云箔卷，露出玉帘钩。清光无所赠，相忆凤皇楼。
[页]卷,册....[4371]387,12
第14笔
　　　　解闷　卢仝
人生都几日，一半是离忧。但有尊中物，从他万事休。
[页]卷,册....[4371]387,12
第15笔
　　　　扬子津　卢仝
风卷鱼龙暗楚关，白波沈却海门山。鹏腾鳌倒且快性，地坼天开总是闲。
[页]卷,册....[4371]387,12
第16笔
　　　　人日立春　卢仝
春度春归无限春，今朝方始觉成人。从今克（一作克）己应犹及，颜（一作愿）与梅花俱自新。
[页]卷,册....[4371]387,12
第17笔
　　　　送尉迟羽之归宣州　卢仝
君归呼，君归兴不孤。谢眺澄江今夜月，也应忆著此山夫。
[页]卷,册....[4371]387,12
第18笔
　　　　悲新年　卢仝
新年何事最堪悲，病客遥听百舌儿。太岁只游桃李径，春风肯管几寒枝。
[页]卷,册....[4371]387,12
第19笔
　　　　忆酒寄刘侍郎[4371]　卢仝
爱酒如偷蜜，憎醒似见刀。君为曲糵主，酒醴（一作醒）莫辞劳。
[页]卷,册....[4372]387,12
第20笔
　　　　白鹭鸶　卢仝
刻成片玉白鹭鸶，欲捉纤鳞心自急。翘足沙头不得时，傍人不知谓闲立。
[页]卷,册....[4372]387,12
第21笔
　　　　风中琴　卢仝
五音六律十三徽，龙吟鹤响思庖羲。一弹流水一弹月，水月风生松树枝。
[页]卷,册....[4372]387,12
第22笔
　　　　感秋别怨　卢仝
霜秋自断魂，楚调怨离分。魄散瑶台月，心随巫峡云。
蛾眉谁共画，凤曲不同闻。莫似湘妃泪，斑斑点翠裙。
[页]卷,册....[4372]387,12
第23笔
　　　　新蝉　卢仝
泉溜潜幽咽，琴鸣乍往还。长风翦不断，还在树枝间。
[页]卷,册....[4372]387,12
第24笔
　　　　题褚遂良孙庭竹　卢仝
负霜停雪旧根枝，龙笙凤管君莫截。春风一番琴上来，摇碎金尊碧天月。
[页]卷,册....[4372]387,12
第25笔
　　　　访含曦上人　卢仝
三入寺，曦未来。辘轳无人井百尺，渴心归去生尘埃。
[页]卷,册....[4372]387,12
第26笔
　　　　客淮南病　卢仝
扬州蒸毒似燂汤，客病清枯鬓欲霜。且喜闭门无俗物，四肢安稳一张床。
[页]卷,册....[4372]387,12
第27笔
　　　　村醉　卢仝
昨夜村饮（一作村醉黄昏）归，健（一作连）倒三四五。摩挲青莓苔，莫嗔（一作嗔我）惊著汝。
[页]卷,册....[4373]387,12
第28笔
　　　　萧宅二三子赠答诗二十首（并序）　卢仝
　　萧才子修文行名，闻将迁家于洛。卖扬州宅，未售。玉川子客扬州，
　　遂旅识萧。遂馆萧未售之宅，既而萧有事于歙州，玉川子欲归洛，
　　忆萧，遂与砌下二三子酬酢，说相愧意。俄儿二三子有忧宅售心，
　　与其他人手，孰与洛。客以萧故亦有勉强。不能逆其情，文以见意
　　。遂尽录寄萧，天知地知。非苟有所欲，二三子心远讷君子。萧乎
　　萧乎，君归不得见者，细长三四片者乎。
　　　　萧宅二三子赠答诗二十首　客赠石　卢仝
竹下青莎中，细长三四片。主人虽不归，长见主人面。
[页]卷,册....[4373]387,12
第29笔
　　　　萧宅二三子赠答诗二十首　石让竹　卢仝
自顾拨（一作掇）不转，何敢当主人。竹弟有清风，可以娱嘉宾。
[页]卷,册....[4373]387,12
第30笔
　　　　萧宅二三子赠答诗二十首　竹答客　卢仝
竹弟谢石兄，清风非所任。随分有萧瑟，实无坚重心。
[页]卷,册....[4373]387,12
第32笔
　　　　萧宅二三子赠答诗二十首　客答石[4373]　卢仝
遍索天地间，彼此最痴僻。主人幸未来，与君为莫逆。
[页]卷,册....[4374]387,12
第33笔
　　　　萧宅二三子赠答诗二十首　石答竹　卢仝
石报孤竹君，此客甚高调。共我相共痴，不怕主人天下笑。
我非蛱蝶儿，我非桃李枝。不要儿女扑，不要春风吹。
苔藓印我面，雨露皴我皮。此故不嫌我，突兀蒙相知。
此客即西归，我心徒依依。我欲随客去，累重不解飞。
知弟虚心亦待客，此客何以共报之。
[页]卷,册....[4374]387,12
第34笔
　　　　萧宅二三子赠答诗二十首　竹请客　卢仝
我本泰山阿，避地到南国。主人欲移家，我亦要归北。
上客幸先归，愿托归北翼。唯将翛翛风，累路报恩德。
[页]卷,册....[4374]387,12
第35笔
　　　　萧宅二三子赠答诗二十首　客谢竹　卢仝
扬州駮杂地，不辨龙（当作蜥）蜴。客身正干枯，行处无膏泽。
太山道不远，相庇实无力。君若随我行，必有煎茶厄。
[页]卷,册....[4374]387,12
第36笔
　　　　萧宅二三子赠答诗二十首　石请客　卢仝
启母是诸母，三十六峰是诸父。知君家近父母家，小人安得不怀土。
怜君与我金石交，君归可得共载否。小人无以报君恩，使君池亭风月古。
[页]卷,册....[4374]387,12
第37笔
　　　　萧宅二三子赠答诗二十首　客谢石　卢仝
我有水竹庄，甚近嵩之巅。是君归休处，可以终天年。
虽有提携劳，不忧粮食钱。但恐主人心，疑我相钓[4374]竿。
[页]卷,册....[4374]387,12
第38笔
　　　　萧宅二三子赠答诗二十首　石再请客　卢仝
主人若知我，应喜我结得君。主人不知我，我住何求于主人。
我在天地间，自是一片物。可得杠压我，使我头不出。
[页]卷,册....[4375]387,12
第39笔
　　　　萧宅二三子赠答诗二十首　客许石　卢仝
石公说道理，句句出凡格。相知贵知心，岂恨主为客。
过须归去来，旦晚上无厄。主人诚贤人，多应不相责。
[页]卷,册....[4375]387,12
第40笔
　　　　萧宅二三子赠答诗二十首　井请客　卢仝
我生天地间，颇是往还数。已效炊爨劳，我亦不愿住。
君有造化力，在君一降顾。我愿拔黄泉，轻举随君去。
[页]卷,册....[4375]387,12
第41笔
　　　　萧宅二三子赠答诗二十首　客谢井　卢仝
改邑不改井，此是井卦辞。井公莫怪惊，说我成憨痴。
我纵有神力，争敢将公归。扬州恶百姓，疑我卷地皮。
[页]卷,册....[4375]387,12
第42笔
　　　　萧宅二三子赠答诗二十首　马兰请客　卢仝
兰兰是小草，不怕郎君骂。愿得随君行，暂到嵩山下。
[页]卷,册....[4375]387,12
第43笔
　　　　萧宅二三子赠答诗二十首　客请马兰[4375]　卢仝
嵩山未必怜兰兰，兰兰已受郎君恩。不须刷帚跳踪走，只拟兰浪（一作郎）出其门。
[页]卷,册....[4376]387,12
第44笔
　　　　萧宅二三子赠答诗二十首　蛱蝶请客　卢仝
粉末为四体，春风为生涯。愿得纷飞去，与君为眼花。
[页]卷,册....[4376]387,12
第45笔
　　　　萧宅二三子赠答诗二十首　客答答蛱　卢仝
君是轻薄子，莫窥君子肠。且须看雀儿，雀儿衔尔将。
[页]卷,册....[4376]387,12
第46笔
　　　　萧宅二三子赠答诗二十首　虾蝶请客　卢仝
凡有水竹处，我曹长先行。愿君借我一勺水，与君昼夜歌德声。
[页]卷,册....[4376]387,12
第47笔
　　萧宅二三子赠答诗二十首　客请虾蟆　卢仝
虾蟆蟆，叩头莫语人闻声。扬州虾蚬忽得便，腥臊臭秽逐我行。
我身化作青泥坑。
[页]卷,册....[4376]387,12
第48笔
　　　　龟铭　卢仝
龟，汝灵于人，不灵于身。致网于津，
吾灵于身。不灵于人，致走于尘。龟。
吾与汝邻。
[页]卷,册....[4377]388,12
第49笔
　　　　梳铭　卢仝
有发兮朝朝思理，有身兮胡不如是。
[页]卷,册....[4377]388,12
第50笔
　　　　小妇吟　卢仝
小妇欲入门，隈门匀红妆。大妇出门迎，正顿罗衣裳。
门边两双见，笑乐不可当。夫子于傍聊（一作即）断肠，小妇哆上高堂。
开玉匣，取琴张。陈金罍，酌满觞。
愿言两相乐，永与同心事我郎。夫子于傍剩欲狂，珠帘风度百花香。
翠帐云屏白玉床，啼鸟休啼花莫笑。女英新喜得娥皇。
[页]卷,册....[4377]388,12
第51笔
　　　　月下寄徐希仁　卢仝
夜半沙上行，月莹天心明。沙月浩无际，此中离思生。
上天何寥廓，下地何狰嵘。吾道岂已矣，为君倾兕觥。
[页]卷,册....[4377]388,12
第52笔
　　　　赠徐希仁石砚别[4377]　卢仝
灵山一片不灵石，手斲成器心所惜。凤鸟不至池不成，蛟龙干蟠水空滴。
青松火炼翠烟凝，寒竹风摇远天碧。今日赠君离别心，此中至浅造化深。
用之可以过珪璧，弃置还为一片石。
[页]卷,册....[4378]388,12
第53笔
　　　　有所思　卢仝
当时我醉美人家，美人颜色娇如花。今日美人弃我去，青楼珠箔天之涯。
天涯（一本无天涯二字）娟娟姮娥月，三五二八（一本无二八二字）盈又缺。翠眉蝉鬓生别离，一望不见心断绝。
心断绝，几千里。梦中醉卧巫山云，觉来泪滴湘江水。
湘江两岸花木深，美人不见愁人心。含愁更奏绿绮琴，调高弦绝无知音。
美人兮美人，不知为暮雨兮为朝云。相思一夜梅花发，忽到窗前疑是君。
[页]卷,册....[4378]388,12
第54笔
　　　　楼上女儿曲　卢仝
谁家女儿楼上头，指挥婢子挂帘钩。林花撩乱心之愁，卷却罗袖弹箜篌。
箜篌历乱五六弦，罗袖掩面啼向天。相思弦断情不断，落花纷纷心欲穿。
心欲穿，凭栏干。相忆柳条绿，相思锦帐寒。
直缘感君恩爱一回顾，使我双泪长珊珊。我有娇靥待君笑，我有娇娥待君扫。
莺花烂熳君不来，及至君来花已老。心肠寸断谁得知，玉阶幂历生青草。
[页]卷,册....[4378]388,12
第55笔
　　　　秋梦行　卢仝
客行一夜秋风起，客梦婪游渡湘水。湘水冷冷彻底清，二妃怨处无限情。
娥皇不语启娇靥，女英目成转心惬。长眉入鬓何连娟，肌肤白玉秀且鲜。
裴回共咏东方日，沈吟再理南风弦。声断续，思绵绵。
中含幽意两不宣，殷勤纤手惊破梦。中宵寂寞心凄然，心凄然。
肠亦绝，寐不寐兮玉枕寒。夜深夜兮霜似雪，镜[4378]中不见双翠眉。
台前空挂纤纤月，纤纤月。盈复缺，娟娟似眉意难诀。
顾此眉兮如此月，千里万里光不灭。
[页]卷,册....[4378]388,12
第56笔
　　　　自君之出矣　卢仝
自君之出矣，壁上蜘珠织。近取见妾心，夜夜无休息。
妾有双玉环，寄君表相忆。环是妾之心，玉是君之德。
驰情增悴容，蓄思损精力。玉簟寒凄凄，延想心恻恻。
风含霜月明，水泛碧天色。此水有尽时，此情无终极。
[页]卷,册....[4379]388,12
第57笔
　　　　走笔谢孟谏议寄新茶　卢仝
日高丈五睡正浓，军将打门惊周公。口云谏议送书信，白绢斜封三道印。
开缄宛见谏议面，手阅月团三百片。闻道新年入山里，蛰虫惊动春风起。
天子须尝阳羡茶，百草不敢先开花。仁风暗结珠琲瓃，先春抽出黄金芽。
摘鲜焙芳旋封裹，至精至好且不奢。至尊之余合王公，何事便到山人家。
柴门反关无俗客，纱帽笼头自煎吃。碧云引风吹不断，白花浮光凝碗面。
一碗喉吻润，两碗破孤闷。三碗搜孤肠，唯有文字五千卷。
四碗发轻汗，平生不平事，尽向毛孔散。五碗肌骨清。
六碗通仙灵，七碗吃不得也。唯觉两腋习习清风生，蓬来山。
在何处，玉川子。乘此清风欲归去，山上群仙司下土。
地位清高隔风雨，安得知百万亿苍生命，堕在巅崖受辛苦。便为谏议问苍生，
到头还得苏息否。
[页]卷,册....[4379]388,12
第58笔
　　　　冬行三首　卢仝
虫豸腊月皆在蛰，吾独何乃劳其形。小大无由知天命，但怪守道不得宁。
老母妻子一挥手，涕下便作千[4379]里行。自顾不及遭霜叶，旦夕保得同飘零。
达生何足云，偶然苦乐经其身。古来尧孔与桀跖，善恶何补如今人。

长年爱伊洛，决计卜长久。赊买里仁宅，水竹且小有。
卖宅将还资，旧业苦不厚。债家征利心，饿虎血染口。
腊风刀刻肌，遂向东南走。贤哉韩员外，劝我莫强取。
凭风谢长者，敢不愧心苟。赁载得估舟，估杂非吾偶。
壮色排榻席，别座夸羊酒。落日无精光，哑暝被掣肘。
漕石生齿牙，洗滩乱相掫。奔澌嚼篙杖，夹岸雪龙吼。
可怜圣明朝，还为丧家狗。通运隔南溟，债利拄北斗。
扬州屋舍贱，还债堪了不。此宅贮书籍，地湿忧蠹朽。
贾僎旧相识，十年与营守。贫交多变态，僎得君子不。
利命子罕言，我诚孔门丑。且贵终焉图，死免惭狐首。
何当归帝乡，白云永相友。

不敢唾汴水，汴水入东海。污泥龙王宫，恐获不敬罪。
不敢蹋汴堤，汴堤连秦宫。蹋尽天子土，餽𫗥无由通。
此言虽太阔，且是臣心肠。野风结阴兵，千里鸣刀枪。
海月护羇魄，到晓点孤光。上不事天子，下不识侯王。
夜半睡独觉，爽气盈心堂。颜子甚年少，孔圣同行藏。
我年过颜子，敢道不自强。船人虽奴兵，亦有意智长。
问我何所得，乐色填清扬。我报果有为，孔经在衣裳。

[页]卷,册....[4380]388,12
第59笔
　　　　常州孟谏议座上闻韩员外职方贬国子博士有感五首　卢仝
忽见除书到，韩君又学官。死生纵有命，人事始知难。
烈火先烧玉，庭芜不养兰。山夫与刺史，相封两巑岏。

干禄无便佞，宜知黜此身。员郎犹小小，国学大频频。
孤宦心肝直，天王苦死嗔。朝庭无谏议，谁是雪韩[4380]人。

何事遭朝贬，知何被不容。不如思所自，只欲涕无从。
爵服何曾好，荷衣已惯缝。朝官莫相识，归去老岩松。

力小垂垂上，天高又不登。致身唯一己，获罪则颜朋。
禄位埋坑穽，康庄垒剑棱。公卿共惜取，莫遣玉山崩。

谁怜野田子，海内一韩侯。左道官虽乐，刚肠得健无（武侯反）。
功名生地狱，礼教死天囚。莫言耕种好，须避蒺藜秋。

[页]卷,册....[4381]388,12
第60笔
　　　　夏夜闻蚯蚓吟　卢仝
夏夜雨欲作，傍砌蚯蚓吟。念尔无筋骨，也应天地心。
汝无亲朋累，汝无名利侵。孤韵似有说，哀怨何其深。
泛泛轻薄子，旦夕还讴吟。肝胆异汝辈，热血徒相侵。
[页]卷,册....[4381]388,12
第61笔
　　　　扬州送伯龄过江　卢仝
伯龄不厌山，山不养伯龄。松颠有樵堕，石上无禾生。
不忍六尺躯，遂作东南行。诸侯尽食肉，壮气吞八纮。
不唧溜钝汉，何由通姓名。夷齐饿死日，武王称圣明。
节义士枉死，何异鸿毛轻。努力事干谒，我心终不平。
[页]卷,册....[4381]388,12
第62笔
　　　　忆金鹅山沈山人二首　卢仝
君家山头松树风，适来入我竹林里。一片新茶破鼻香，请君速来助我喜。
莫合九转大还丹，莫读三十六[4381]部大洞经。闲来共我说真意，齿下领取真长生。
不须服药求神仙，神仙意智或偶然。自古圣贤放入土，淮南鸡犬驱上天。
白日上升应不恶，药成且辄一丸药。暂时上天少问天，蛇头蝎尾谁安著。

君爱炼药药欲成，我爱炼骨骨已清。试自比校得仙者，也应合得天上行。
天门九重高崔嵬，清空凿出黄金堆。夜叉守门昼不启，夜半蘸祭夜半开。
夜叉喜欢动关锁，锁声地生风雷。地上禽兽重血食，性命血化飞黄埃。
太上道君莲花台，九门隔阔安在哉。鸣呼沈君大药成，兼须巧会鬼物情。
无求长生丧厥生。

[页]卷,册....[4382]388,12
第63笔
　　　　寄萧二十三庆中　卢仝
萧乎萧乎，忆萧者嵩山之卢。卢扬州，萧歙州。
相思过春花，鬓毛生麦秋。千灾万怪天南道，猩猩鹦鹉皆人言。
山魈吹火虫入碗，鸩鸟咒诅鲛吐涎。就中南瘴欺北客，凭君数磨犀角吃。
我忆君心千百间，千百间君何时还。使我夜夜劳魂魄。
[页]卷,册....[4382]388,12
第64笔
　　　　赠金鹅山人沈师鲁（第二十一句缺一字）　卢仝
金鹅山中客，来到扬州市。买药床头一破颜，撇然便有上天意。
日月高挂玄关深，金膏切淬肌骨异。人皆食谷与五味，独食太和阴阳气。
浩浩流珠走百关，绵绵若存有深致。种玉不耕山外非内粹，凿儒关决文泉彰。
风雅因君不复坠，光不外照刃不磨。回避人间恶富贵，三日四日五六日。
盘礡化元搜万类，昼饮兴酣陶天和。夜话造微□精魅，示我插血不死方。
赏我风格不肥腻，肉眼不识天上书。小儒安敢窥奥秘，昆仑路隔西北天。
三山后浮不著地，君到头来忆我时。金简为吾镌一字。
[页]卷,册....[4382]388,12
第65笔
　　　　叹昨日三首[4382]　卢仝
昨日之日不可追，今日之日须臾期。如此如此复如此，壮心死尽生鬓丝。
秋风落叶客肠断，不办斗酒开愁眉。贤名圣行甚辛苦，周公孔子徒自欺。（一作骨朽名扬徒尔为。）

天下薄夫苦耽酒，玉川先生也耽酒。薄夫有钱恣张乐，先生无钱养恬漠。
有钱无钱俱可怜，百年骤过如流川。平生心事消散尽，天上白日悠悠悬。

上帝板板主何物，日车劫劫西向没。自古贤圣无奈何，道行不得皆白骨。
白骨土化鬼入泉，生人莫负平生年。何时出得禁酒国，满瓮酿酒曝背眠。

[页]卷,册....[4383]388,12
第66笔
　　　　月蚀诗　卢仝
东海出明月，清明照毫发。朱弦初罢弹，金兔正奇绝。
三五与二八，此时光满时。颇奈虾蟆儿，吞我芳桂枝。
我爱明镜洁，尔乃痕翳之。尔且无六翮，焉得升天涯。
方寸有白刃，无由扬清辉。如何万里光，遭尔小物欺。
却吐天汉中，良久素魄微。日月尚如此，人情良可知。
[页]卷,册....[4383]388,12
第67笔
　　　　直钩吟　卢仝
初岁学钓鱼，自谓鱼易得。三十持钓竿，一鱼钓不得。
人钩曲，我钩直。哀哉我钩又无食，文王已没不复生。
直钩之道何时行。
[页]卷,册....[4383]388,12
第68笔
　　　　与马异结交诗　卢仝
天地日月如等闲，卢仝四十无往还。唯有一片心脾骨，巉岩崒硉兀郁律。
刀剑为峰崿，平地放著高如昆仑山。天不容，地不受。
日月不敢偷照耀，神农画八卦。凿破天心胸，女娲本是伏羲妇。（一作女娲伏羲妹。）
恐天[4383]怒，捣炼五色石。引日月之针，五星之缕把天补。
补了三日不肯归婿家，走向日中放老鸦。月里栽桂养虾蟆，天公发怒化（一作罚）龙蛇。
此龙此蛇得死病，神农合药救死命。天怪神农党龙蛇，罚神农为牛头。
令载元气车，不知药中有毒药。药杀元气天不觉，尔来天地不神圣。
日月之光无正定，不知元气元不死。忽闻空中唤马异，马异若不是祥瑞。
空中敢道不容易，昨日仝不仝。异自异，是谓大仝而小异。
今日仝自仝，异不异。是谓仝不往兮异不至，直当中兮动天地。
白玉璞里斲出相思心，黄金里铸出相思泪。忽闻空中崩崖倒谷声，绝胜明珠千万斛。
买得西施南威一双婢，此婢娇饶恼杀人。凝脂为肤翡翠裙，唯解画眉朱点唇。
自从获得君，敲金𪭢玉凌浮云。却返顾，一双婢子何足云。
平生结交若少人，忆君眼前如见君。青云欲开白日没，天眼不见此奇骨。
此骨纵横奇又奇，千岁万岁枯松枝。半折半残压山谷，盘根蹙节成蛟螭。
忽雷霹雳卒风暴雨撼不动，欲动不动千变万化总是鳞皴皮。此奇怪物不可欺，卢仝见马异文章。
酌得马异胸中事，风姿骨本恰如此。是不是，寄一字。
[页]卷,册....[4384]388,12
第69笔
　　　　感古四首（第四首缺七字）　卢仝
天生圣明君，必资忠贤臣。舜禹竭股肱，共佐尧为君。
四载成地理，七政齐天文。阶下蓂荚生，琴上南风薰。
轮转夏殷周，时复犹一人。秦汉事谗巧，魏晋忘机钧。
猜忌相翦灭，尔来迷恩亲。以愚保其身，不觉身沈沦。
以智理其国，遂为国之贼。苟图容一身，万事良可恻。
可怜万乘君，聪明受沈惑。忠良伏草莽，无因施羽翼。
日月异又蚀，天地晦如墨。既亢而后求，异哉龙之德。

人生何所贵，所贵有终始。昨日盈尺璧，今朝尽瑕弃。
苍蝇点垂棘，巧舌成锦绮。箕子为之奴，比干谏而[4384]死。
仲尼鲁司寇，出走为（去声）群婢。假如屈原醒，其奈一国醉。
一国醉号呶，一人行清高。便欲激颓波，此事真徒劳。
上山逢猛虎，入海逢巨鼇。王者苟不死，腰下鱼鳞刀。
东海波连天，三度成桑田。高岸高于屋，斯须变溪谷。
天地犹尚然，人情难久全。夜半白刃雠，旦来金石坚。
萧绶既解坼，陈印亦弃捐。竭节遇刀割，输忠遭祸缠。
不予衾之眠，信予衾之穿。镜明不自照，膏润徒自煎。
抱剑长太息，泪堕秋风前。

古来不患寡，所患患不均。单醪投长河，三军尽沈沦。
今人异古人，结托唯亲宾。毁坼维鹊巢，不行鸤鸠仁。
鄙吝不识分，有心占阳春。鸾鹤日已疏，燕雀日已亲。
小物无大志，安测栖松筠。恩眷多弃故，物情尚逐新。
瓦砾暂拂拭，光掩连城珍。唇吻恣谈铄，黄金同灰尘。
苏秦北游赵，张禄西入秦。既变嫂叔节，仍摈华阳君。
万世金石交，一饷如浮云。骨肉且不顾，何况长羁贫。

君莫以富贵，轻忽他年少。听我暂话会稽朱太守，正受冻饿时。
索得人家贵傲妇，读书书史未润身。负薪辛苦胝生肘，谓言琴与瑟。
糟糠结长久，不分杀人羽翮成。临临冲天妇嫌丑，□□□□□□□。
其奈一朝太守振羽仪。乡关昼行衣锦衣，哀哉旧妇何眉目。新婿随行向天哭，
寸心金石徒尔为。杯水庭沙空自覆，乃知愚妇人。妒忌阴毒心，
唯救眼底事。不思日月深，等闲取羞死。岂如甘布衾。

[页]卷,册....[4385]388,12
第70笔
　　　　杂兴　卢仝
意志未成百不解，见人富贵亦心爱。等闲对酒呼三达，屠羊杀牛皆自在。
放心为乐笙歌攒，壮气激作风霜寒。厨中玉馔盈金盘，方丈厌见嫌不餐。
飞鹰跃马实快性，唇腐齿烂空巑岏。岂期福极翻成祸，祸成身诛家亦破。
昨朝惆怅不如君，今日悲君不如我。否泰交加无定主，懒学风云戢翎羽。
绿酒清琴好养生，出[4385]将入相无心取。三五图书旧揣摩，五千道德新规矩。
[页]卷,册....[4386]388,12
第71笔
　　　　酬徐公以新文见招　卢仝
昨夜霜月明，果有清音生。便欲走相和，愁闻寒玉声。
[页]卷,册....[4386]388,12
第72笔
　　　　门箴　卢仝
贪残奸酗，狡佞讦愎。身之八杀，背惠。
恃己，狎不肖。妒贤能，命之四孽。
有是有此予敢辞，无是无此予之师。一日不见予心思，思其人。
惧其人，其交其难。敢告于门。
[页]卷,册....[4386]388,12
第73笔
　　　　孟夫子生生亭赋　卢仝
玉川子沿孟冬之寒流兮，辍櫂上登生生亭。夫子何之兮，面逐云没兮南行。
百川注海而心不写兮，落日千里凝寒精。予日衰期人生之世斯已矣，爰为今日犹犹岐路之心生。
悲夫，南国风涛。鱼龙畜伏，予小子戆朴。
必不能济夫子欲，嗟自惭承夫子而不失予兮。传古道甚分明，予且广孤目遐（一作赏）于天壤兮。
庶得外尽万物变化之幽情，然后惭愧而来归兮。大息吾躬于夫子之亭。
[页]卷,册....[4386]388,12
第74笔
　　　　走笔追王内丘　卢仝
自识夫子面，便获夫子心。夫子一启颜，义重千黄金。
平原孟尝骨已土，始有夫子堪知音。忽然夫子不语，带席帽。
骑驴去，余对醁醽不能斟。君且来，余之瞻望心悠哉。
零雨其蒙愁不散，闲花寂寂斑阶苔。不如对此景，含笑倾金罍。
莫问四肢畅，暂取眉头开。弦琴待夫子，夫子来不来。
[页]卷,册....[4387]389,12
第75笔
　　　　思君吟寄□□生（题缺二字）　卢仝
我思君兮河之壖，我为河中之泉。君为河中之青天，天青青。
泉泠泠，泉含青天天隔泉。我思君兮心亦然，心亦然。
此心复在天之侧，我心为风兮淅淅。君身为云兮幂幂，此风引此云兮云不来。
此风此云兮何悠哉，与我身心双裴回。
[页]卷,册....[4387]389,12
第76笔
　　　　将归山招冰僧（第七句缺一字）　卢仝
买得一片田，济源花洞前。千里石壁坼，一条流泌泉。
青松盘樛枝，森森上插青冥天。枝上有□猿，宿（一本有字下不空。宿字下重一宿字。）处近鹤巢。
清唳孤吟声相交，月轮下射空洞响。丝篁成韵风萧萧，我心尘外心。
爱此尘外物，欲结尘外交。苦无尘外骨，泌（一本缺此字）泉有冰公。
心静见真佛，可结尘外交。占此松与月。
[页]卷,册....[4387]389,12
第77笔
　　　　酬愿公雪中见寄　卢仝
积雪三十日，车马路不通。贫病交亲绝，想忆唯愿公。
春鸠报春归，苦寒生暗风。簷乳堕悬玉，日脚浮轻红。
梅柳意却活，园圃冰始融。更候四体好，方可到寺中。
[页]卷,册....[4388]389,12
第78笔
　　　　苦雪寄退之（第二十五句缺一字）　卢仝
天王二月行时令，白银作雪漫天涯。山人门前遍受赐，平地一尺白玉沙。
云颓月坏桂英下，鹤毛风剪乱参差。山人屋中〔冻〕（涷）欲死，千树万树飞春花。
菜头出土胶入地，山庄取粟埋却车。冷絮刀生削峭骨，冷齑斧破慰老牙。
病妻烟眼泪滴滴，饥婴哭乳声呶呶。市头博米不用物，酒店买酒不肯赊。
闻道西风弄剑戟，长阶杀人如乱麻。天眼高开欺草芽，我死未肯兴叹嗟。
但恨口中无酒气，刘伶见我相揄揶。清风搅肠筋力绝，白灰压屋梁柱斜。
圣明有道□命汉，可得再见朝日耶。柴门没胫昼不扫，黄昏绕树栖寒鸦。
唯有河南韩县令，时时醉饱过贫家。
[页]卷,册....[4388]389,12
第79笔
　　　　寄赠含曦上人（第三十三句、四十九句，各缺一字。）　卢仝
楞伽大师兄，夸曦识道理。破锁推玄关，高辩果难揣。
论语老庄易，搜索通神鬼。起信中百门，敲骨得佛髓。
此外杂经律，泛读一万纸。高殿排名僧，执卷坐累累。
化物自一心，三教齐发起。随钟嚼宫商，满口文字美。
商贾女郎辈，不曾道生死。纵遇彊礼拜，雅语不露齿。
劈破天地来，节义可屈指。季展即此僧，孤立无依倚。
近来爱作诗，新奇颇烦委（一作猥）。忽忽造古格，削尽俗绮靡。
假如慵裹头，但勤读书史。切磋并工夫，休远不可比。
怜僧无远□，信佛殊未已。貌古饶风情，清论兴亹亹。
访余十数度，相去三五里。见时心[4388]亦喜，不见心亦喜。
见时谈谑乐，四座尽角嘴。不见养天和，无人聒人耳。
昨朝披雪来，面色赤韡韡。封灶养黄金，许割方寸匕。
泥丸佛□教，怛化庄亦耻。未达不敢尝，孔子疑季子。
药成必分余，余必投泥里。不如向阳堂，拨醅泛浮蚁。
曲米本无愆，酒成是法水。行道不见心，毁誉徒云尔。
雪晴天气和，日光弄梅李。春鸟娇关关，春风醉旎旎。
道上正无尘，人家有花卉。高僧有拄杖，愿得数觏止。
[页]卷,册....[4389]389,12
第80笔
　　　　听萧君姬人弹琴　卢仝
弹琴人似膝上琴，听琴人似匣中弦。二物各一处，音韵何由传。
无风质气两相感，万般悲意方缠绵。初时天山之外飞白雪，渐渐万丈涧底生流泉。
风梅花落轻扬扬，十指干净声涓涓。昭君可惜嫁单于，沙场（一本缺此二字）不远只眼前。
蔡琰薄命没胡虏，鸟枭啾唧啼胡天。关山险隔一万里，颜色错漠生风烟。
形魄散逐五音尽，双蛾结草空婵娟。中腹苦恨杳不极，新心愁绝难复传。
金尊湛湛夜沈沈，余音叠发清联绵。主人醉盈有得色，座客向隅增内然。
孔子怪责颜回瑟，野夫何事萧君筵。拂衣屡命请中废，月照书窗归独眠。
[页]卷,册....[4389]389,12
第81笔
　　　　蜻蜓歌（自注。黄河中蜻蜓。其力小。犯险无溺。）　卢仝
黄河中流日影斜，水天一色无津涯。处处惊波喷流飞雪花，篙工楫师力且武，
进寸退尺莫能度。吾甚惧，念汝小虫子。造化借羽翼，随风戏中流。
翩然有余力，吾不如汝无他。无羽翼，吾若有羽翼。
则上叩天关，为圣君请贤臣。布惠化于人间，然后东飞浴东溟。
吸日精，撼若木之英。纷而零，使地上学仙之子。
得而食之皆长生，不学汝无端小虫子。叶叶水上无一事，忽遭风雨水中死。
[页]卷,册....[4389]389,12
第82笔
　　　　出山作[4389]　卢仝
出山忘掩山门路，钓竿插在枯桑树。当时只有鸟窥窬，更亦无人得知处。
家僮若失钓鱼竿，定是猿猴把将去。
[页]卷,册....[4390]389,12
第83笔
　　　　寄崔柳州　卢仝
使者立取书，叠纸生百忧。使君若不信，他时看白头。
三百六十州，克情惟柳州。柳州蛮天末，鄙夫嵩之幽。
花落陇水头，各自东西流。凛凛长相逐，为谢池上鸥。
[页]卷,册....[4390]389,12
第84笔
　　　　赠稚禅师　卢仝
春风满禅院，师独坐南轩。万化见中尽，始觉静性尊。
我来契平生，目击道自存。与师不动游，游此无迹门。
[页]卷,册....[4390]389,12
第85笔
　　　　送好约法师归江南　卢仝
杯度度一身，法度度万民。为报江南三二日，这回应见雪中人。
[页]卷,册....[4390]389,12
第86笔
　　　　萧二十三赴歙州婚期二首　卢仝
淮上客情殊冷落，蛮方春早客何如。相思莫道无来使，回雁峰前好寄书。
南方山水生时兴，教有新诗得寄余。路带（一作到）长安迢递急，多应不逐使君书。
[页]卷,册....[4390]389,12
第87笔
　　　　掩关铭　卢仝
蛇毒毒有形，药毒毒有名。人毒毒在心，对面如弟兄。
美言不可听，深于千丈坑。不如掩关坐，幽鸟时一声。
[页]卷,册....[4390]389,12
第88笔
　　　　逢病军人　卢仝
行多有病住无粮，万里还乡未到乡。蓬鬓哀吟古城下，不堪秋气入金疮。
[页]卷,册....[4391]389,12
第89笔
　　　　山中　卢仝
饥拾松花渴饮泉，偶从山后到山前。阳坡软草厚如织，因与鹿麛相伴眠。
[页]卷,册....[4391]389,12
第90笔
　　　　除夜　卢仝
衰残归未遂，寂寞此宵情。旧国余千里，新年隔数更。
寒犹近北峭，风渐向东生。唯见长安陌，晨钟度火城。

殷勤惜此夜，此夜在逡巡。烛尽年还别，鸡鸣老更新。
傩声方去病，酒色已迎春。明日持杯处，谁为最后人。

[页]卷,册....[4391]389,12