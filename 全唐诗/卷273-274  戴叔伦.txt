第1笔
　　　　独不见　戴叔伦
前宫路非远，旧苑春将遍。玉户看早梅，雕梁数飞（一作归）燕。
身轻逐舞袖，香暖传歌扇。自和秋风词，长侍昭阳殿。
谁信后庭人，年年独不见。
[页]卷,册....[3066]273,9
第2笔
　　　　去妇怨　戴叔伦
出户不敢啼，风悲日凄凄。心知恩义绝，谁忍分明别。
下阪车辚辚，畏逢乡里亲。空持床前幔，却寄家中人。
忽辞王吉去，为是秋胡死。若（一作欲）比今日情，烦冤不相似。
[页]卷,册....[3066]273,9
第3笔
　　　　古意　戴叔伦
悠悠南山云，濯濯东流水。念我平生欢，托居在东里。
失既不足忧，得亦不为喜。安贫固其然，处贱宁独耻。
云闲（一作开）虚我心，水清澹吾味。云水俱无心，斯可长伉俪。
[页]卷,册....[3066]273,9
第4笔
　　　　南野　戴叔伦
治田长山下，引流坦溪曲。东山有遗茔，南野起新筑。
家世素业儒，子孙鄙食禄。披云朝出耕，带月夜归读。
身勚竟亡疲，团团欣在目。野芳绿可采，泉美清可掬。
茂树延晚凉，早田候秋熟。茶烹松火红，酒吸荷杯绿。
解佩临清池，抚琴看修竹。此怀谁与同，此乐君所独。
[页]卷,册....[3067]273,9
第5笔
　　　　曾游　戴叔伦
泊舟古城下，高阁快登眺。大江会彭蠡，群峰豁玄峤。
清影涵空明，黛色凝远照。碑留太史书，词刻长公调。
绝粒感楚囚，丹衷犹照耀。怀哉不可招，凭阑一悲啸。
[页]卷,册....[3067]273,9
第6笔
　　　　江行　戴叔伦
漾舟晴川里，挂席候风生。临泛何容与，爱此江水清。
芦洲隐遥嶂，露日映孤城。自顾疏野性，屡忘鸥鸟情。
聊复于时顾，暂欲解尘缨。驱驰非吾愿，虚怀浩已盈。
[页]卷,册....[3067]273,9
第7笔
　　　　孤鸿篇　戴叔伦
江上双飞鸿，饮啄行相随。翔风一何厉，中道伤其雌。
顾影明月下，哀鸣声正悲。已无矰𥐊患，岂乏稻梁资。
嗈嗈慕俦匹，远集清江湄。中有孤文鹓，翩翩好容仪。
共欣相知遇，毕志同栖迟。野田鸱鸮鸟，相妒复相疑。
鸿志（一作鹓鸿）不汝较，奋翼（一作羽）起高飞。焉随腐鼠欲，负此云霄期。
[页]卷,册....[3067]273,9
第8笔
　　　　感怀二首　戴叔伦
尺帛无长裁，浅水无长流。水浅易成枯，帛短谁人收。
人生取舍间，趋竞固非优。旧交迹虽疏，中心自云[3067]稠。
新交意虽密，中道生怨尤。踟蹰复踟蹰，世路今悠悠。

主人饮君酒，劝君弗相违。但当尽弘量，觞至无复辞。
人生百年中，会合能几时。不见枝上花，昨满今渐稀。
花落还再开，人老无少期。古来贤达士，饮酒不复疑。

[页]卷,册....[3068]273,9
第9笔
　　　　喜雨　戴叔伦
闲居倦时燠，开轩俯平林。雷声殷遥空，云气布层阴。
川上风雨来，洒然涤烦襟。田家共欢笑，沟浍亦已深。
团团聚邻曲，斗酒相与斟。樵歌野田中，渔钓沧江浔。
苍天暨有念，悠悠终我心。
[页]卷,册....[3068]273,9
第10笔
　　　　叹葵花　戴叔伦
今日见花落，明日见花开。花开能向日，花落委苍苔。
自不同凡卉，看时几日（一作日几）回。
[页]卷,册....[3068]273,9
第11笔
　　　　从军行　戴叔伦
丈夫四方志，结发事远游。远游历燕蓟，独戍边城陬。
西风垄水寒，明月关山悠（一作愁）。酬恩仗孤剑，十年弊貂裘。
封侯属何人，蹉跎雪盈头。老马思故枥，穷鳞忆深流。
弹铗动深慨，浩歌气横秋。报国期努力，功名良见收。
[页]卷,册....[3068]273,9
第12笔
　　　　九日与敬处士左学士同赋采菊上东山便为首句　戴叔伦
采菊上东山，山高路非远。江湖乍辽敻，城郭亦在眼。
昼日市井喧，闰年禾稼晚。开尊会佳客，长啸临绝𪩘。
戏鹤唳且闲，断云轻不卷。乡心各万里，醉话时一展。
乔木列遥天，残阳贯平阪。徒忧征车重，自笑谋虑浅。
却顾郡斋中，寄傲与君同。
[页]卷,册....[3068]273,9
第13笔
　　　　奉天酬别郑谏议云逵庐拾遗景亮见别之作（一本无云逵卢拾遗景亮见别之作）〔十一字〕　戴叔伦
巨孽盗都城，传闻天下惊。陪臣九江畔，走马来赴难。
伏奏见龙颜，旋持手诏还。单车（一作车马）不可驻，朱槛未遑攀。
故人出相饯，共悲行路难。临岐荷赠言，对酒独伤魂。
世故山川险，忧多思虑昏。重阴蔽芳月，叠岭明旧雪。
泥积辙更深，木冰花不发。郑君间世贤，忠孝乃双全。
大义弃妻子，至淳易生死。知心三四人，越境千余里。
骏马帐前发，惊尘路傍起。楼头俯首看，莫敢相留止。
拜阙奏（一作奉）良图，留中沃圣谟。洗兵救卫（一作收魏）郡，诱敌讨幽都。
名亚典属国，良选谏大夫。从容九霄上，谈笑授（一作解）阴符。
卢生富才术，特立居近密。采掇献吾君，朝（一作明）廷视听新。
宽饶狂自比，汲黯直为邻。就列继三事，主文当七人。
可怜长守道，不觉五逢春。昔去城南陌，各为天际客。
关河烟雾深，寸步音尘隔。羁旅忽相遇，别离又兹夕。
前悲涕未干，后喜心已戚。而我方老大，颇为风眩迫。
夫君并少年，何尔鬓须白。惆怅语不尽，裴回情转剧。
一尊自共持，以慰长相忆。
[页]卷,册....[3069]273,9
第14笔
　　　　梧桐　戴叔伦
亭亭南轩外，贞干修且直。广叶结青阴，繁花连素色。
天资（一作然）韶雅性，不愧知音识。
[页]卷,册....[3069]273,9
第15笔
　　　　孤石　戴叔伦
迥若千仞峰，孤危不盈尺。早晚他山来，犹带烟雨迹。
贞坚自有分，不乱和氏璧。
[页]卷,册....[3069]273,9
第16笔
　　　　花　戴叔伦
花发炎景中，芳春独能久。因风任开落，向日无先后。
若待秋霜来，兰荪共何有。
[页]卷,册....[3069]273,9
第17笔
　　　　竹　戴叔伦
卷箨正离披，新枝复蒙密。翛翛月下闻，褭褭林际出。
岂独对芳菲，终年色如一。
[页]卷,册....[3070]273,9
第18笔
　　　　怀素上人草书歌　戴叔伦
楚僧怀素工草书，古法尽能新有余。神清骨竦意真率，醉来为我挥健笔。
始从破体变风姿，一一花开春景迟。忽为壮丽就枯涩，龙蛇腾盘兽屹立。
驰毫骤墨剧奔驷，满座失声看不及。心手相师势转奇，诡形怪状翻合宜。
人（一作有）人细（一作若）问此中妙，怀素自言初不知。
[页]卷,册....[3070]273,9
第19笔
　　　　女耕田行　戴叔伦
乳燕入巢笋成竹，谁家二女种新谷。无人无牛不及犁，持刀斫地翻作泥。
自言家贫母年老，长兄从军未娶嫂。去年灾疫牛囤空，截绢买刀都市中。
头巾掩面畏人识，以刀代牛谁与同。姊妹相携心正苦，不见路人唯见土。
疏通畦陇防乱苗（一作田），整顿沟塍待时雨。日正南冈下饷归，可怜朝雉扰惊飞。
东邻西舍花发尽，共惜余芳泪满衣。
[页]卷,册....[3070]273,9
第20笔
　　　　柳花歌送客往桂阳　戴叔伦
沧浪渡头柳花发，断续因风飞不绝。摇烟拂水积翠间，缀雪含霜谁忍攀。
夹岸纷纷送君去，鸣櫂孤寻到何处。移家深入桂水源，种柳新成花更繁。
定知别后消散尽，却忆今朝伤旅魂。
[页]卷,册....[3070]273,9
第21笔
　　　　边城曲　戴叔伦
人生莫作远行客，远行莫戍黄沙碛。黄沙碛下八月时，霜风裂肤百草衰。
尘沙晴天迷道路，河水悠悠向[3070]东去。胡笳听彻双泪流，羁魂（一作浮云）惨惨生边愁。
原头猎火（一作犬）夜相向，马蹄蹴蹋层冰上。不似京华侠少年，清歌妙舞落花前。
[页]卷,册....[3071]273,9
第22笔
　　　　屯田词　戴叔伦
春来耕田遍沙碛，老稚欣欣种禾麦。麦苗渐长天苦晴，土干确确鉏不得。
新禾未熟飞蝗至，青苗食尽余枯茎。捕蝗归来守空屋，囊无寸帛缾无粟。
十月移屯来向城，官教去伐南山木。驱牛驾车入山去，霜重草枯牛冻死。
艰辛历尽谁得知，望断天南泪如雨。
[页]卷,册....[3071]273,9
第23笔
　　　　巫山高　戴叔伦
巫山峨峨高插天，危峰十二凌紫烟。瞿塘嘈嘈急如弦，洄流势逆将覆船。
云梯岂可进，百〔丈〕（尺）那能牵。陆行巉岩水不前。洒泪向流水，
泪归东海边。含愁对明月，明月空自圆。故乡回首思绵绵。
侧身天地心茫然。
[页]卷,册....[3071]273,9
第24笔
　　　　早春曲　戴叔伦
青楼昨夜东风转，锦帐凝寒觉春浅。垂杨摇丝莺乱啼，褭褭烟光不堪翦。
博山吹云龙脑香，铜壶滴愁更漏长。玉颊啼红梦初醒，羞见青鸾镜中影。
侬家少年爱游逸，万里轮蹄去无迹。朱颜未衰消息稀，肠断天涯草空碧。
[页]卷,册....[3071]273,9
第25笔
　　　　白苎词　戴叔伦
馆娃宫中露华冷，月落啼鸦散金井。吴王扶头酒初醒，秉烛张筵乐清景。
美人不眠怜夜永，起舞亭亭乱[3071]花影。新裁白苎胜红绡，玉佩珠缨金步摇。
回鸾转凤意自娇，银筝锦瑟声相调。君恩如水流不断，但愿年年此同（一作同此）宵。
东风吹花落庭树，春色催人等闲去。大家为欢莫延伫，顷刻铜龙报天曙。
[页]卷,册....[3072]273,9
第26笔
　　　　行路难　戴叔伦
出门行路难，富贵安可期。淮阴不免恶少辱，阮生亦作穷途悲。
颠倒英雄古来有，封侯却属屠沽儿。长安车马随轻肥，青云宾从纷交驰。
白眼向人多意气，宰牛烹羊如折葵。䜩乐宁知白日短，时时醉拥双蛾眉。
扬雄闭门空读书，门前碧草春离离。不如拂衣且归去，世上浮名徒尔为。
[页]卷,册....[3072]273,9
第27笔
　　　　相思曲　戴叔伦
高楼重重闭明月，肠断仙郎（一作先年）隔年（一作江）别。紫箫横笛寂无声，独向瑶窗坐愁绝。
鱼沈雁杳天涯路，始信人间别离苦。恨满牙床翡翠衾，怨折金钗凤皇股。
井深辘轳嗟绠短，衣带相思日应缓。将刀斫水水复连，挥刃割情情不断。
落红乱逐东流水，一点芳心为君死。妾身愿作巫山云，飞入仙郎梦魂里。
[页]卷,册....[3072]273,9
第28笔
　　　　送别钱起　戴叔伦
阳关多古调，无奈醉中闻。归梦吴山远，离情楚水分。
孤舟经暮雨，征路入秋云。后夜同明月，山窗定忆君。
[页]卷,册....[3072]273,9
第29笔
　　　　送张南史　戴叔伦
陋巷无车辙，烟萝总是春。贾生独未达，原宪竟忘贫。
草座留山月，荷衣远洛尘。最怜知己在，林下访闲人。
[页]卷,册....[3072]273,9
第30笔
　　　　春日早朝应制　戴叔伦
仙仗肃朝官，承平圣主欢。月沈宫漏静，雨湿禁花寒。
丹荔来金阙，朱樱贡玉盘。六龙扶御日，只许近臣看。
[页]卷,册....[3073]273,9
第32笔
　　　　除夜宿石头驿　戴叔伦
旅馆谁相问，寒灯独可亲。一年将尽夜，万里未归人。
寥落悲前事，支（一作羁）离笑此身。愁（一作衰）颜与衰（一作愁）鬓，明日又（一作去）逢春。
[页]卷,册....[3073]273,9
第33笔
　　　　吴明府自远而来留宿（一作卢新吴航忽远至留宿弊居）　戴叔伦
出门逢故友，衣服满尘埃。岁月不可问，山川何处来。
绮（一作倚）城容弊宅，散职寄灵台。自（一作愿）此留君醉，相欢得几回。
[页]卷,册....[3073]273,9
第34笔
　　　　客夜与故人偶集（一作江乡故人偶集客舍）　戴叔伦
天秋月又满，城阙夜千重。还作江南会，翻疑梦里逢。
风枝惊暗（一作鸣散）鹊，露草覆寒蛩。羁旅长（一作常）堪醉，相留畏晓钟。
[页]卷,册....[3073]273,9
第35笔
　　　　送友人东归（一作逢许评事，一作方干诗，题云送卢评事东归）[3073]　戴叔伦
万里杨柳色，出关送（一作逢）故人。轻烟拂流水，落日照行尘。
积梦江湖阔（一作远），忆家兄弟贫。裴回灞亭上，不语自（一作共）伤春。
[页]卷,册....[3074]273,9
第36笔
　　　　江上别张欢（一作劝）　戴叔伦
年年五湖上，厌见五湖春。长醉非关酒，多愁不为贫。
山川（一作旧山）迷道路，伊（一作清）洛困（一作暗）风尘。今日扁舟别，俱为沧海人。
[页]卷,册....[3074]273,9
第37笔
　　　　广陵送赵（一作王）主薄自蜀归绛州宁觐（一本无绛州宁觐四字）　戴叔伦
将归汾水上，远省（一作自）锦城来。已泛西江尽，仍随北雁回。
暮云征马速，晓月故关开。渐向庭闱近，留君醉一杯。
[页]卷,册....[3074]273,9
第38笔
　　　　别友人（一作汝南逢董校书，又作别董校书）　戴叔伦
扰扰倦行役，相逢陈蔡间。如何（一作何为）百年内，不见一人闲。
对酒惜余景，问程愁乱山。秋风万里道（一作至），又出（一作度）穆陵关。
[页]卷,册....[3074]273,9
第39笔
　　　　宿城南盛本道怀皇甫冉　戴叔伦
暑夜宿〔南城〕（城南），怀人梦不成。高楼邀落月，叠鼓送残更。
隔浦云林近，满川风露清。东埼不可见，矫首若为情。
[页]卷,册....[3074]273,9
第40笔
　　　　晖上人独坐亭　戴叔伦
萧条心境外，兀坐独参禅。萝月明盘石，松风落涧泉。
性空长入定，心悟自通玄。去住浑无迹，青山谢世[3074]缘。
[页]卷,册....[3075]273,9
第41笔
　　　　送崔融　戴叔伦
王者应无敌，天兵动远征。建牙连朔漠，飞骑入胡城。
夜月边尘影，秋风陇水声。陈琳能草檄，含笑出长平。
[页]卷,册....[3075]273,9
第42笔
　　　　游少林寺　戴叔伦
步入招提路，因之访道林。石龛苔藓积，香径白云深。
双树含秋色，孤峰起夕阴。屧廊行欲遍，回首一长吟。
[页]卷,册....[3075]273,9
第43笔
　　　　崇德道中　戴叔伦
暖日菜心稠，晴烟麦穗抽。客心双去翼，归梦一扁舟。
废塔巢双鹤，长波漾白鸥。关山明月到，怆恻十年游。
[页]卷,册....[3075]273,9
第44笔
　　　　雨　戴叔伦
历历愁心乱，迢迢独夜长。春帆江上雨，晓镜鬓边霜。
啼鸟云山静，落花溪水香。家人亦念我，与汝黯相忘。
[页]卷,册....[3075]273,9
第45笔
　　　　过贾谊宅　戴叔伦
一谪长沙地，三年叹逐臣。上书忧汉室，作赋吊灵均。
旧宅秋（一作愁）荒草，西风客荐（一作荐客）苹。凄凉回首处，不见洛阳人。
[页]卷,册....[3075]273,9
第46笔
　　　　冬日有怀李贺长吉　戴叔伦
岁晚斋居寂，情人动我思。每因一尊酒，重和百篇诗。
月冷猿啼惨，天高雁去迟。夜郎流落久，何日是归期。
[页]卷,册....[3076]273,9
第47笔
　　　　送郎士元　戴叔伦
白发金陵客，怀归不暂留。交情分两地，行色载孤舟。
黄叶蝉吟晚，沧江雁送秋。何年重会此，诗酒复追游。
[页]卷,册....[3076]273,9
第48笔
　　　　春江独钓　戴叔伦
独钓春江上，春江引趣长。断烟栖草碧，流水带花香。
心事同沙鸟，浮生寄野航。荷衣尘不染，何用濯沧浪。
[页]卷,册....[3076]273,9
第49笔
　　　　山居即事　戴叔伦
岩云掩竹扉，去鸟带余晖。地僻生涯薄，山深俗事稀。
养花分宿雨，翦叶补秋衣。野渡逢渔子，同舟荡月归。
[页]卷,册....[3076]273,9
第50笔
　　　　赋得长亭柳　戴叔伦
濯濯长亭柳，阴连灞水流。雨搓金缕细，烟褭翠丝柔。
送客添新恨，听莺忆旧游。赠行多折取，那得到深秋。
[页]卷,册....[3076]273,9
第51笔
　　　　客中言怀[3076]　戴叔伦
白发照乌纱，逢人只自嗟。官闲如致仕，客久似无家。
夜雨孤灯梦，春风几度花。故园归有日，诗酒老生涯。
[页]卷,册....[3077]273,9
第52笔
　　　　山行　戴叔伦
山行分曙色，一路见人稀。野鸟啼还歇，林花堕不飞。
云迷栖鹤寺，水涩钓鱼矶。回首天将暝，逢僧话未归。
[页]卷,册....[3077]273,9
第53笔
　　　　春日访山人　戴叔伦
远访山中客，分泉谩煮茶。相携林下坐，共惜鬓边华。
归路逢残雨，沿溪见落花。候门童子问，游乐到谁家。
[页]卷,册....[3077]273,9
第54笔
　　　　卧病　戴叔伦
门掩青山卧，莓苔积雨深。病多知药性，客久见人心。
众鸟趋林健，孤蝉抱叶吟。沧州诗社散，无梦盍朋簪。
[页]卷,册....[3077]273,9
第55笔
　　　　赠月溪羽士　戴叔伦
月明溪水上，谁识步虚声。夜静金波冷，风微玉练平。
自知尘梦远，一洗道心清。更弄瑶笙罢，秋空鹤又鸣。
[页]卷,册....[3077]273,9
第56笔
　　　　赠行脚僧　戴叔伦
补衲随缘住，难违（一作维）尘外踪。木杯能渡水，铁钵肯降龙。
到处栖云榻，何年卧雪峰。知师归日近，应偃[3077]旧房松。
[页]卷,册....[3078]273,9
第57笔
　　　　重游长真寺　戴叔伦
同到长真寺，青山四面同。鸟啼花竹暗，人散户庭空。
蒲涧千年雨，松门午夜风。旧游悲往日，回首各西东。
[页]卷,册....[3078]273,9
第58笔
　　　　晚望　戴叔伦
山气碧氤氲，深林带夕曛。人归孤嶂晚，犬吠隔溪云。
杉竹何年种，烟尘此地分。桃源宁异此，犹恐世间闻。
[页]卷,册....[3078]273,9
第59笔
　　　　寄赠翠岩奉上人　戴叔伦
兰若倚西冈，年深松桂长。似闻葛洪井，还近赞公房。
挂衲云林静，翻经石榻凉。下方一回首，烟露日苍苍。
[页]卷,册....[3078]273,9
第60笔
　　　　过龙湾五王（一本无此二字）阁访友人不遇　戴叔伦
野桥秋水落，江阁暝烟微。白日又欲午，高人犹未归。
青林依古（一作石）塔，虚馆静柴扉。坐久思题字，翻怜柿叶稀。
[页]卷,册....[3078]273,9
第61笔
　　　　与友人过山寺　戴叔伦
共有春山兴，幽寻此日同。谈诗访灵彻，入社愧陶公。
竹暗闲房雨，茶香别院风。谁知尘境外，路与白云通。
[页]卷,册....[3078]273,9
第62笔
　　　　赋得古井（一本无此四字）送王明府　戴叔伦
古井庇幽亭，涓涓一窦明。仙源通海水，灵液孕山精。
久旱宁同涸，长年祗自清。欲彰贞白操，酌献使君行。
[页]卷,册....[3079]273,9
第63笔
　　　　送耿十三𣲗复往辽海　戴叔伦
仗剑万里去，孤城辽海东。旌旗愁落日，鼓角壮悲风。
野迥边尘息，烽消戍垒空。辕门正休暇，投策拜元戎。
[页]卷,册....[3079]273,9
第64笔
　　　　寄禅师寺华上人次韵三首　戴叔伦
百年浑是客，白发总盈颠。佛国三秋别，云台五色连。
朝盘香积饭，夜瓮落花泉。遥忆谈玄地，月高人未眠。

禅心如落叶，不逐晓风颠。猊坐翻萧瑟，皋比喜接连。
芙蓉开紫雾，湘玉映清泉。白昼谈经罢，闲从石上眠。

德士名难避，风流学济颠。礼罗加璧至，荐鹗与云连。
尘世休飞锡，松林且枕泉。近闻离讲席，听雨半山眠。

[页]卷,册....[3079]273,9
第65笔
　　　　独坐　戴叔伦
白发怀闽峤，丹心恋蓟门。官闲胜道院，宅远类荒村。
二月霜花薄，群山雨气昏。东菑春事及，好向野人论。
[页]卷,册....[3079]273,9
第66笔
　　　　李大夫见赠因之有呈　戴叔伦
何言访衰疾，旌旆重淹留。谢礼诚难答，裁诗岂易酬。
江清寒照动，山迥野云秋。一醉龙沙上，终欢胜旧游。
[页]卷,册....[3080]273,9
第67笔
　　　　长沙（一作亭）送梁副端归京　戴叔伦
奏书归阙下，祖帐出湘东。满座他乡别，何年此会同。
藉芳怜岸草，闻笛怨江风。且莫乘流去，心期在醉中。
[页]卷,册....[3080]273,9
第68笔
　　　　和尉迟侍郎夏杪闻蝉　戴叔伦
楚人方苦热，柱史独闻蝉。晴日暮江上，惊风一叶前。
荡摇清管杂，幽咽野风传。旅舍闻君听，无由更昼眠。
[页]卷,册....[3080]273,9
第69笔
　　　　和李相公勉晦日蓬池游宴（同字）　戴叔伦
高会吹台中，新年月桂空。貂蝉临野水，旌旆引春风。
细草萦斜岸，纤条出故丛。微文复看猎，宁与解神同。
[页]卷,册....[3080]273,9
第70笔
　　　　彭婆馆逢韦判官使还　戴叔伦
受辞分路远，会府见君稀。雨雪经年去，轩车此日归。
暮春愁见（一作更）别，久客顺（一作喜）相依。寂寞伊川上，杨花空自飞。
[页]卷,册....[3080]273,9
第71笔
　　　　酬别刘九郎评事传（一作专）经同泉字[3080]　戴叔伦
举袂（一作袖）掩离弦，枉（一作听）君愁思篇。忽惊池上鹭（一作骛），下（一作正）咽陇头泉。
对牖墙阴满，临扉日影圆。赖闻黄太守，章句此中传。
[页]卷,册....[3081]273,9
第72笔
　　　　汉南遇方评事（一作襄州遇房评事由）　戴叔伦
移家住汉阴，不复问（一作向）华簪。贳酒宜城近，烧田梦泽深。
暮山逢鸟入，寒水见鱼沈。与物皆无累，终年惬本心。
[页]卷,册....[3081]273,9
第73笔
　　　　湘中怀古　戴叔伦
昔人从逝水，有客吊秋风。何意千年隔，论心一日同。
楚亭方作乱，汉律正酬功。倏忽桑田变，谗言亦已空。
[页]卷,册....[3081]273,9
第74笔
　　　　京口怀古　戴叔伦
大江横万里，古渡渺千秋。浩浩波（一作风）声险，苍苍天色愁。
三方归汉鼎，一水限吴州。霸国今何在，清泉（一作波）长自流。
[页]卷,册....[3081]273,9
第75笔
　　　　逢友生言怀（一作别）　戴叔伦
安亲非避地，羁旅十余年。道长时流许，家贫故旧怜。
相逢今岁暮，远别一方偏。去住俱难说，江湖正渺然。
[页]卷,册....[3081]273,9
第76笔
　　　　长门怨　戴叔伦
自忆专房宠，曾居第一流。移恩向他处（一作何处去，一作向何去），暂妒不容收。
夜静（一作久，一作夕）管弦（一作丝管）[3081] 绝，月明宫殿秋。空将旧时意，长望凤皇楼。
[页]卷,册....[3082]273,9
第77笔
　　　　郊园即事寄萧侍郎（一作呈萧常州复）　戴叔伦
衰鬓辞余秩，秋风入故园。结茅成暖室，汲（一作修）井及清源。
邻里桑麻接，儿童笑语喧。终朝非役（一作贵无）役，聊寄（一作向）远人言。
[页]卷,册....[3082]273,9
第78笔
　　　　赠韦评事儹　戴叔伦
与道共浮沈，人间岁月深。是非园吏梦，忧喜（一作得失）塞翁心。
细草（一作竹）谁开径，芳条自结阴。由来居物外，无事可抽簪。
[页]卷,册....[3082]273,9
第79笔
　　　　送少微上人入蜀　戴叔伦
十方俱是梦（一作知不系），一念偶寻山。望刹经巴寺，持瓶向蜀关。
乱猿心本定，流水性长闲。世俗多离别（一作恨），王城几日还。
[页]卷,册....[3082]273,9
第80笔
　　　　送道虔上人游方（一作方干诗）　戴叔伦
律仪通外学，诗思入禅（一作玄）关。烟景随缘到（一作人别），风姿（一作标）与道闲。
贯花留静室，咒水度空山。谁识浮云意，悠悠天地间。
[页]卷,册....[3082]273,9
第81笔
　　　　送嵩律师头陁寺　戴叔伦
相传五部学，更有一人成。此日灵山去（一作此夕分身去），何方半座迎。
麻衣逢雪暖，草履（一作屣）蹑云轻。若见中林石，应知第四生。
[页]卷,册....[3082]273,9
第82笔
　　　　舟中见雨　戴叔伦
今夜初听雨，江南杜若青。功名何卤莽，兄弟总雕零。
梦远愁蝴蝶，情深愧鹡鸰。抚孤终日意，身世尚流萍。
[页]卷,册....[3083]273,9
第83笔
　　　　送僧南归　戴叔伦
兵尘犹澒洞，僧舍亦征求。师向江南去，予方毂下留。
风霜两足白，宇宙一身浮。归及梅花发，题诗寄陇头。
[页]卷,册....[3083]273,9
第84笔
　　　　江干　戴叔伦
江干望不极，楼阁影缤纷。水气多为雨，人烟远是云。
予生何濩落，客路转辛勤。杨柳牵愁思，和春上翠裙。
[页]卷,册....[3083]273,9
第85笔
　　　　过友人隐居　戴叔伦
潇洒绝尘喧，清溪流遶门。水声鸣石濑，萝影到林轩。
地静留眠鹿，庭虚下饮猿。春花正夹岸，何必问桃源。
[页]卷,册....[3083]273,9
第86笔
　　　　宿天竺寺晓发罗源　戴叔伦
黄昏投古寺，深院一灯明。水砌长杉列，风廊败叶鸣。
山云留别偈，王事速归程。迢递罗源路，轻舆候晓行。
[页]卷,册....[3083]273,9
第87笔
　　　　留宿罗源西峰寺示辉上人[3083]　戴叔伦
一宿西峰寺，尘烦暂觉清。远林生夕籁，高阁起钟声。
山寂僧初定，廊深火自明。虽云殊出处，聊与说无生。
[页]卷,册....[3084]273,9
第88笔
　　　　题横山寺　戴叔伦
偶入横山寺，湖山景最幽。露涵松翠湿，风涌浪花浮。
老衲供茶碗，斜阳送客舟。自缘归思促，不得更迟留。
[页]卷,册....[3084]273,9
第89笔
　　　　泛舟　戴叔伦
风软扁舟稳，行依绿水堤。孤尊秋露滑，短櫂晚烟迷。
夜静月初上，江空天更低。飘飘信流去，误过子猷溪。
[页]卷,册....[3084]273,9
第90笔
　　　　宿灵岩寺　戴叔伦
马疲盘道峻，投宿入招提。雨急山溪涨，云迷岭树低。
凉风来殿角，赤日下天西。偃腹虚簷外，林空鸟恣啼。
[页]卷,册....[3084]273,9
第91笔
　　　　江上别刘驾　戴叔伦
天涯芳草遍，江路又逢春。海月留人醉，山花笑客贫。
离杯倾祖帐，征骑逐行尘。回首风流地，登临少一人。
[页]卷,册....[3084]273,9
第92笔
　　　　南轩　戴叔伦
野居何处是，轩外一横塘。座纳薰风细，帘垂白日长。
面山如对画，临水坐流觞。更爱闲花木，欣欣得向[3084]阳。
[页]卷,册....[3085]273,9
第93笔
　　　　泊雁　戴叔伦
泊雁鸣深渚，收霞落晚川。柝随风敛阵，楼映月低弦。
漠漠汀帆转，幽幽岸火然。壑危通细路，沟曲绕平田。
[页]卷,册....[3085]273,9
第94笔
　　　　巡诸州渐次空灵戍（一无巡诸州三字）　戴叔伦
寒尽鸿先至（一作去），春（一作江）回客未归。蚤知名是病（一作幻），不敢绣为衣。
雾积川原暗，山多郡县稀。明朝下湘岸，更逐鹧鸪飞。
[页]卷,册....[3085]273,9
第95笔
　　　　潭州使院书情寄江夏贺兰副端　戴叔伦
云雨一萧散，悠悠关复（一作路）河。俱从泛舟役，近隔洞庭波。
楚（一作春）水去不尽，秋风今又过。无因得相见，却恨寄书多。
[页]卷,册....[3085]273,9
第96笔
　　　　过柳（一作郴）州　戴叔伦
地尽江（一作江尽湘）南戍，山分桂北林。火云三月合，石路九疑深。
暗谷随风过，危桥共鸟寻。羁魂愁似（一作已愁，一作肠自）绝，不复待猿吟。
[页]卷,册....[3085]273,9
第97笔
　　　　经巴东岭　戴叔伦
巴山不可上，徒驭亦裴回。旧栈歌难度，朝云湿未开。
瀑泉飞雪雨，惊兽走风雷。此去无停（一作亭）候（一作堠），征人几日回。
[页]卷,册....[3085]273,9
第98笔
　　　　过申州　戴叔伦
万人曾战死，几处见休兵。井邑初安堵，儿童未长成。
凉风吹古木，野火入残营。牢落千余里，山空水复清。
[页]卷,册....[3086]273,9
第99笔
　　　　次下牢韵　戴叔伦
独立荒亭上，萧萧对晚风。天高吴塞阔，日落楚山空。
猿叫三声断，江流一水通。前程千万里，一夕宿巴东。
[页]卷,册....[3086]273,9
第100笔
　　　　潘处士宅会别　戴叔伦
相邀寒影晚，惜别故山空。邻里疏林在，池塘野水通。
十年难遇（一作多难）后，一醉几人同。复此悲行子，萧萧逐转（一作远）蓬。
[页]卷,册....[3086]273,9
第101笔
　　　　暮春沐发晦日书怀寄韦功曹沨李录事从训王少府纯　戴叔伦
朝沐敞南闱（一作扉），盘跚待日晞。持（一作扬）梳发更落，览镜意多违。
吾友见尝少，春风去不归。登高（一作临）取（一作至）一醉，犹可及芳菲。
[页]卷,册....[3086]273,9
第102笔
　　　　长安早春赠万评事　戴叔伦
春风归（一作过）戚里，晓日上花枝。清管新莺（一作声）发，重门细柳垂。
经过千骑客，调笑五陵儿。何事灵台客（一作宿），狂歌自（一作独）不知。
[页]卷,册....[3086]273,9
第103笔
　　　　留别宋处士[3086]　戴叔伦
留欢方继烛，此会岂他人。乡里游从旧，儿童内外亲。
夜深愁不醉，老去别何频。莫折园中柳，相看惜暮春。
[页]卷,册....[3087]273,9
第104笔
　　　　留别道州李使君圻　戴叔伦
泷路下丹徼，邮童挥画桡。山回千骑隐，云（一作雪）断两乡遥。
渔沪拥寒溜，畬田落远烧。维舟更相忆，惆怅坐空（一作通）宵。
[页]卷,册....[3087]273,9
第105笔
　　　　将游东都留别包谏议　戴叔伦
衰客惭墨绶，素舸逐秋风。云雨恩难报，江湖意已终。
县当仙洞口，路出故园东。唯有新离恨，长留梦寐中。
[页]卷,册....[3087]273,9
第106笔
　　　　灞岸别友　戴叔伦
车马去迟迟，离言未尽时。看花一醉别，会面几年期。
樵路高山馆，渔洲楚帝祠。南登回首处，犹得望京师。
[页]卷,册....[3087]273,9
第107笔
　　　　临川从事还别崔法曹　戴叔伦
谬官辞获免，滥狱会平反。远与故人别，龙钟望所言。
阴天寒不雨，古木夜多猿。老病北归去，余年学灌园。
[页]卷,册....[3087]273,9
第108笔
　　　　海上别薛舟（一作丹）　戴叔伦
行旅悲摇落，风波厌别离。客程秋草远，心事故人知。
暮鸟翻江岸，征徒起路岐。自应无定所，还似欲相[3087]随。
[页]卷,册....[3088]273,9
第109笔
　　　　婺州路别录事　戴叔伦
府中相见少，江上独行遥。会日起离恨，新年别旧僚。
春云犹伴雪，寒渚未通潮。回首群山暝，思君转寂寥。
[页]卷,册....[3088]273,9
第110笔
　　　　建中癸亥岁奉天除夜宿武当山北茅平村　戴叔伦
岁除日又暮，山险路仍新。驱传迷深谷，瞻星记北辰。
古亭聊假寐，中夜忽逢人。相问皆呜咽，伤心不待春。
[页]卷,册....[3088]273,9
第111笔
　　　　京口送（一作逢）皇甫司马副端曾舒州辞满归去（一本无去字）东都　戴叔伦
潮水忽复过（一作至），云帆俨欲（一作若）飞。故园双阙下，左宦十年归。
晚景照华发，凉风吹绣（一作别）衣。淹留更一醉，老去莫相违。
[页]卷,册....[3088]273,9
第112笔
　　　　送李审之桂州谒中丞叔　戴叔伦
知音不可遇，才子向天涯。远水下山急，孤舟上路赊。
乱云收暮雨，杂树落疏（一作秋）花。到日应文会，风流胜阮家。
[页]卷,册....[3088]273,9
第113笔
　　　　送王翁信及第归江东旧隐（一作方干诗，题云送友及第归浙东）　戴叔伦
南行无俗侣，秋雁与寒（一作闲）云。野趣（一作性）自多（一作心）惬，名香日总（一作名香人共，一作乡名人共）闻。
吴山中路断，浙水半江分。此地登临惯，含情一送君。
[页]卷,册....[3088]273,9
第114笔
　　　　送李明府之任　戴叔伦
身为百里长，家宠五诸侯。含笑听猿狖，摇鞭望斗牛。
梅花堪比雪，芳草不知秋。别后南风起，相思梦岭头。
[页]卷,册....[3089]273,9
第115笔
　　　　送郭太祝中孚归江东　戴叔伦
乡人去欲尽，北雁又南飞。京洛风尘久，江湖（一作淮）音信稀。
旧山知独往，一醉莫相违。未得辞羁旅，无劳问是非。
[页]卷,册....[3089]273,9
第116笔
　　　　　新秋夜寄江右友人　戴叔伦
遥夜独不寐，寂寥蓬户中。河明五陵上，月满九门东。
旧知亲友（一作万里交亲）散，故园江海空。怀归正南望，此夕起秋风。
[页]卷,册....[3089]273,9
第117笔
　　　　清明日送邓芮二子还乡（一作方干诗）　戴叔伦
钟鼓喧离日（一作室），车徒促夜装。晓厨新变（一作出）火，轻柳暗翻（一作飞）霜。
传（一作转）镜看华发，持（一作传）杯话故乡。每嫌儿女泪，今日自沾裳。
[页]卷,册....[3089]273,9
第118笔
　　　　送谢夷甫宰余姚县（余姚一作鄮县）　戴叔伦
君去方为宰（一作县），干（一作兵）戈尚未销。邑中残老小，乱后少官僚。
廨宇经兵（一作山）火，公田没海潮。到时应（一作因）变俗，新政（一作誉）满余姚。
[页]卷,册....[3089]273,9
第119笔
　　　　送柳道时余北还（一作送观察李判官巡郴州）[3089]　戴叔伦
征役各异路（一作行役各远路），烟波同旅愁。轻桡上桂水，大艑下扬州。
何处成后会，今朝分旧游。离心比杨柳，萧飒不胜秋。
[页]卷,册....[3090]273,9
第120笔
　　　　送万户曹之任扬州便归旧隐　戴叔伦
拟归云壑去，聊寄宦名中。俸禄资生事，文章实（一作诗篇记）国风。
听潮回（一作翻）楚浪，看月照隋宫。傥有登楼望（一作夜），还应伴庾公。
[页]卷,册....[3090]273,9
第121笔
　　　　送李长史纵之任常州　戴叔伦
不与名利隔，且为江汉游。吴山本佳丽，谢客旧淹留。
狭道（一作路）通陵口，贫家住蒋州。思归复怨别，寥落讵关秋。
[页]卷,册....[3090]273,9
第122笔
　　　　南宾送蔡侍御游蜀　戴叔伦
巴江秋欲尽，远别更凄然。月照高唐（一作堂）峡，人随贾客船。
积云藏（一作横）崄路，流水促（一作送）行年。不料相逢日，空悲尊酒前。
[页]卷,册....[3090]273,9
第123笔
　　　　送崔拾遗峒江淮（一作东）访图书　戴叔伦
九门思（一作重辞）谏议，万里采风谣。关外逢秋月，天涯过晚潮。
雁来（一作飞）云杳杳，木落浦萧萧。空怨他乡别，回舟暮寂寥。
[页]卷,册....[3090]273,9
第124笔
　　　　九日送洛阳李丞之任　戴叔伦
为文通绝境，从宦及良辰。洛下知名早，腰边结绶新。
且倾浮菊酒，聊拂染衣尘。独恨沧波侣，秋来别故[3090]人。
[页]卷,册....[3091]273,9
第125笔
　　　　奉陪李大夫九日宴龙沙　戴叔伦
邦君采菊地，近接旅人居。一命招衰疾，清光照里闾。
去官惭比谢，下榻贵同徐。莫怪沙边倒，偏沾杯酌余。
[页]卷,册....[3091]273,9
第126笔
　　　　送车参军江陵（一作送韦参军， 一作释清江诗）　戴叔伦
槐花落尽柳阴清，萧索凉天楚客情。海上旧山无的信，东门（一作汴东）归路不堪行。
身随幻境劳（一作无）多事，迹学禅心厌有名。公子道存知不弃，欲依刘表住南荆。
[页]卷,册....[3091]273,9
第127笔
　　　　游清溪兰若（兼隐者旧居）　戴叔伦
西看叠嶂几千重，秀色孤标此一峰。丹灶久闲荒宿草，碧溪深处有潜龙。
灵仙已去空岩室（一作穴），到客唯闻古寺钟。远对白云幽隐在，年年（一作年时）不离旧杉松。
[页]卷,册....[3091]273,9
第128笔
　　　　赠史开府　戴叔伦
南天胡马独悲嘶，白首相逢话鼓鼙。野战频年沙朔外，旌竿高与雪峰齐。
扁舟远泛轻全楚，落日愁看旧紫泥。早晚瑶阶归伏奏，独（一作犹）能画地取关西。
[页]卷,册....[3091]273,9
第129笔
　　　　登楼望月寄凤翔李少尹　戴叔伦
陌上凉风槐叶凋，夕阳清露湿寒条。登楼望月楚山迥，月到南楼山独遥。
心送情人趋凤阙，目随阳雁极烟霄。轩辕（一作车）不重无名客，此地还（一作谁）能访寂寥。
[页]卷,册....[3091]273,9
第130笔
　　　　和汴州李相公勉人日喜春　戴叔伦
年来日日春光好，今日春光好更新。独献菜羹怜应节，遍传金胜喜逢人。
烟添柳色看犹浅，鸟踏梅花落已频。东合此时闻一曲，翻令和者不胜春。
[页]卷,册....[3092]273,9
第131笔
　　　　奉酬卢端公饮后赠诸公见示之作　戴叔伦
佐幕临戎旌旆间，五营无事万家闲。风吹杨柳渐拂地，日映楼台欲下山。
绮席昼开留上客，朱门半掩拟重关。当时不敢辞先醉，误（一作悟）逐群公倒载还。
[页]卷,册....[3092]273,9
第132笔
　　　　赠司空拾遗　戴叔伦
侍臣何事辞云陛，江上弹冠见雪花。望阙未承丹凤诏，开门空对楚（一作野）人家。
陈琳草奏才还在，王粲登楼兴不赊。高馆更容尘外客，仍令归去待琼华。
[页]卷,册....[3092]273,9
第133笔
　　　　越溪村居　戴叔伦
年来桡（一作晚）客寄禅扉，多话贫居在翠微。黄雀（一作鸟）数声催柳变，清溪一路踏花归。
空林野寺经过少，落日深山伴侣稀。负米到家春未尽，风萝闲扫钓鱼矶。
[页]卷,册....[3092]273,9
第134笔
　　　　赠韩道士（一作张佖诗）　戴叔伦
日暮秋风吹野花，上清归客意无涯。桃源寂寂烟霞（一作云）闭，天路悠悠星汉斜。
还似世人生白发，定知（一作教）仙骨变黄芽。东城南陌频相见，应是壶中别有家。
[页]卷,册....[3092]273,9
第135笔
　　　　寄万德躬故居[3092]　戴叔伦
日暮山风吹女萝，故人舟楫定如何。吕仙祠下寒砧急，帝子阁前秋水多。
闽海风尘鸣戍鼓，江湖烟雨暗渔蓑。何时醉把黄花酒，听尔南征长短歌。
[页]卷,册....[3093]273,9
第136笔
　　　　寄司空曙　戴叔伦
细雨柴门生远愁，向来诗句若为酬。林花落处频中酒，海燕飞时独倚楼。
北郭晚晴山更远，南塘春尽水争流。可能相别还相忆，莫遣杨花笑白头。
[页]卷,册....[3093]273,9
第137笔
　　　　过故人陈羽山居　戴叔伦
向来携酒共追攀，此日看云独未还。不见山中人半载，依然松下屋三间。
峰攒仙境丹霞上，水遶渔矶绿玉湾。却望夏洋怀二妙，满崖霜树晓斑斑。
[页]卷,册....[3093]273,9
第138笔
　　　　吊畅当　戴叔伦
万里江南一布衣，早将佳句动京畿。徒闻子敬遗琴在，不见相如驷马归。
朔雪恐迷新冢草，秋风愁老故山薇。玉堂知己能铭述，犹得精魂慰所依。
[页]卷,册....[3093]273,9
第139笔
　　　　寄刘禹锡　戴叔伦
谢相园西石径斜，知君习隐暂为家。有时出郭行芳草，长日临池看落花。
春去能忘诗共赋，客来应是酒频赊。五年不见西山色，怅望浮云隐落霞。
[页]卷,册....[3093]273,9
第140笔
　　　　寄孟郊　戴叔伦
乱余城郭怕经过，到处闲门长薜萝。用世空悲闻道浅，入山偏喜识僧多。
醉归花径云生履，樵罢松岩雪[3093]满蓑。石上幽期春又暮，何时载酒听
高歌。
[页]卷,册....[3094]273,9
第141笔
　　　　赠徐山人　戴叔伦
乱余山水半凋残，江上逢君春正阑。针自指南天窅窅，星犹拱北夜漫漫。
汉陵帝子黄金碗，晋代神仙白玉棺。回首风尘千里外（一作别），故园烟雨五峰寒。
[页]卷,册....[3094]273,9
第142笔
　　　　过贾谊旧居　戴叔伦
楚乡卑湿叹殊方，鹏赋人非宅已荒。谩有长书忧汉室，空将哀些吊沅湘。
雨余古井生秋草，叶尽疏林见夕阳。过客不须频太息，咸阳宫殿亦凄凉。
[页]卷,册....[3094]273,9
第143笔
　　　　宫词　戴叔伦
紫禁迢迢宫漏鸣，夜深无语独含情。春风鸾镜愁中影，明月羊车梦里声。
尘暗玉阶綦迹断，香飘金屋篆烟清。贞心一任蛾眉妒，买赋何须问马卿。
[页]卷,册....[3094]273,9
第144笔
　　　　汉（一作送）宫人入道　戴叔伦
萧萧白发出宫门，羽服星冠道意存。霄汉九重辞凤阙，云山何处访桃源。
瑶池醉月劳仙梦，玉辇乘春却帝恩。回首吹箫天上伴，上阳花落共谁言。
[页]卷,册....[3094]273,9
第145笔
　　　　二灵寺守岁　戴叔伦
守岁山房迥绝缘，灯光香灺共萧然。无人更献椒花颂，有客同参柏子禅。
已悟化城非乐界，不知今夕是何年。忧心悄悄浑忘寐，坐待扶桑日丽天。
[页]卷,册....[3094]273,9
第146笔
　　　　暮春感怀　戴叔伦
杜宇声声唤客愁，故园何处此登楼。落花飞絮成春梦，賸水残山异昔游。
歌扇多情明月在，舞衣无意（一作绪）彩云收。东皇去后韶华尽，老圃寒香别有秋。

四十无闻懒慢身，放情丘壑任天真。悠悠往事杯中物，赫赫时名扇外尘。
短策看云松寺晚，疏帘听雨草堂春。山花水鸟皆知己，百遍相过不厌贫。

[页]卷,册....[3095]273,9
第147笔
　　　　哭朱放　戴叔伦
几年湖海挹余芳，岂料兰摧一夜霜。人世空传名耿耿，泉台杳隔路茫茫。
碧窗月落琴声断，华表云深鹤梦长。最是不堪回首处，九泉烟冷树苍苍。
[页]卷,册....[3095]273,9
第148笔
　　　　酬盩厔耿少府𣲗见寄　戴叔伦
方丈萧萧落叶中，暮天深巷起悲风。流年不尽人自老，外事无端心已空。
家近小山当海畔，身留环卫荫（一作隐）墙东。遥闻相访频逢雪，一醉寒宵谁与同。
[页]卷,册....[3095]273,9
第149笔
　　　　赠慧上人　戴叔伦
仙槎江口槎溪寺，几度停舟访未能。自恨频年为远客，喜从异郡识高僧。
云霞色酽禅房衲，星月光涵古殿灯。何日却飞真锡返，故人丘木翳寒藤。
[页]卷,册....[3095]273,9
第150笔
　　　　渐至（一作次）涪州先寄王员外使君纵　戴叔伦
文教通（一作留）夷俗，均输问火田。江分巴字水，树入夜郎烟。
毒瘴含秋气（一作景），阴崖蔽（一作闭）曙天。路难空[3095]计日，身老不由年。
将命宁知（一作辞）远，归心讵可传。星郎复何意（一作事），出守五溪边。
[页]卷,册....[3096]273,9
第151笔
　　　　和河南罗主薄送校书兄归江南　戴叔伦
兄弟泣殊方，天涯指故乡。断云无定处，归雁不成行。
草莽人烟少，风波水驿长。上虞亲渤澥，东楚隔潇湘。
古戍阴传火，寒芜晓带霜。海门潮滟滟，沙岸荻苍苍。
京辇辞芸（一作芝）阁，蘅芳（一作衡方）忆草堂。知君始宁隐，还缉旧荷裳。
[页]卷,册....[3096]273,9
第152笔
　　　　晓闻长乐钟声　戴叔伦
汉苑钟声早，秦郊曙色分。霜凌万户彻，风散一城闻。
已启蓬莱殿，初朝鸳鹭群。虚心方应物，大扣欲干云。
近杂鸡人唱，新传凫氏文。能令翰苑客，流听思氛氲。
[页]卷,册....[3096]273,9
第153笔
　　　　听霜钟　戴叔伦
渺渺飞霜夜，寥寥远岫钟。出云疑断续，入户乍舂容。
度枕频惊梦，随风几韵松。悠扬来不已，杳霭去何从。
髣髴烟岚隔，依稀岩峤（一作岫）重。此时聊一听，余响绕千峰。
[页]卷,册....[3096]273,9
第154笔
　　　　同前　戴叔伦
寥亮来丰岭，分明辨古钟。应霜如自击，中节每相从。
静听非闲扣，潜应蕴圣踪。风间时断续，云外更舂（一作冲）容。
虚警和清籁，雄鸣隔乱峰。因知（一作之）谕知己（一作者），感激更难逢。
[页]卷,册....[3096]273,9
第155笔
　　　　酬崔法曹遗剑　戴叔伦
临风脱佩剑，相劝静胡尘。自料无筋力，何由答故人。
[页]卷,册....[3097]274,9
第156笔
　　　　敬报孙常州二首　戴叔伦
衰病苦奔走，未尝追旧游。何言问憔悴，此日驻方舟。

远道曳故屐，余春会高斋。因言别离久，得尽平生怀。

[页]卷,册....[3097]274,9
第157笔
　　　　将赴东阳留上包谏议　戴叔伦
敝邑连山远，仙舟数刻同。多惭屡回首，前路在泥中。
[页]卷,册....[3097]274,9
第158笔
　　　　答崔法曹　戴叔伦
后会知不远，今欢亦愿留。江天梅雨散，况在月中楼。
[页]卷,册....[3097]274,9
第159笔
　　　　问严居士易　戴叔伦
自公来问易，不复待加年。更有垂帘会，遥知续草玄。
[页]卷,册....[3097]274,9
第160笔
　　　　新年第二夜答处上人宿玉芝观见寄[3097]　戴叔伦
阳春已三日，会友闻昨夜。可爱剡溪僧，独寻陶景舍。
[页]卷,册....[3098]274,9
第161笔
　　　　赴抚州对酬崔法曹夜雨滴空阶五首　戴叔伦
雨落湿孤客，心惊比栖鸟。空阶夜滴繁，相乱应到晓。

高会枣树宅，清言莲社僧。两乡同夜雨，旅馆又无灯。

谤议不自辨，亲朋那得知。雨中驱马去，非是独伤离。

离室雨初晦，客程云陡暗。方为对吏人，敢望邮童探。

纵酒常掷盏，狂歌时入室。离群怨雨声，幽抑方成疾。

[页]卷,册....[3098]274,9
第162笔
　　　　又酬晓灯〔离暗〕（暗离）室五首　戴叔伦
知疑奸叟谤，闲与情人话。犹是别时灯，不眠同此夜。

寒灯扬晓焰，重屋惊春雨。应想远行人，路逢泥泞阻。

灯光照虚屋，雨影悬空壁。一向簷下声，远来愁处滴。

楚僧话寂灭，俗虑比虚空。赖有残灯喻，相传昏暗中。

雨声乱灯影，明灭在空阶。并枉五言赠，知同万里怀。

[页]卷,册....[3098]274,9
第163笔
　　　　同赋龙沙墅　戴叔伦
回转沙岸近，欹斜林岭重。因君访遗迹，此日见真龙。
[页]卷,册....[3098]274,9
第164笔
　　　　昭君词[3098]　戴叔伦
汉宫若远近，路在寒沙（一作塞）上。到死不得归，何人共南望。
[页]卷,册....[3099]274,9
第165笔
　　　　劝陆三饮酒　戴叔伦
寒郊好天气，劝酒莫辞频。扰扰钟陵市，无穷不醉人。
[页]卷,册....[3099]274,9
第166笔
　　　　关山月二首　戴叔伦
月出照关山，秋风人未还。清光无远近，乡泪半书（一作宵）间。

一雁过连营，繁霜覆古城。胡笳在何处，半夜起边声。

[页]卷,册....[3099]274,9
第167笔
　　　　送王司直　戴叔伦
西塞云山远，东风道路长。人心胜潮水，相送过浔阳。
[页]卷,册....[3099]274,9
第168笔
　　　　宿无可上人房　戴叔伦
偶来人境外，何处染嚣尘。倘许栖林下，僧中老此身。
[页]卷,册....[3099]274,9
第169笔
　　　　山居　戴叔伦
麋鹿自成群，何人到白云。山中无外事，终日醉醺醺。
[页]卷,册....[3099]274,9
第170笔
　　　　口号　戴叔伦
白发千茎雪，寒窗懒著书。最怜吟苜蓿，不及向桑榆。
[页]卷,册....[3099]274,9
第171笔
　　　　夜坐　戴叔伦
夜静河汉高，独坐庭前月。忽起故园思，动作经年别。
[页]卷,册....[3099]274,9
第172笔
　　　　堤上柳　戴叔伦
垂柳万条丝，春来织别离。行人攀折处，闺妾断肠时。
[页]卷,册....[3100]274,9
第173笔
　　　　遣兴　戴叔伦
明月临沧海，闲云恋故山。诗名满天下，终日掩柴关。
[页]卷,册....[3100]274,9
第174笔
　　　　赠张挥使　戴叔伦
谪戍孤城小，思家万里遥。汉廷求卫霍，剑珮上青霄。
[页]卷,册....[3100]274,9
第175笔
　　　　偶成　戴叔伦
野水连天碧，峰峦入海青。沧浪者谁子，一曲醉中听。
[页]卷,册....[3100]274,9
第176笔
　　　　画蝉　戴叔伦
饮露身何洁，吟风韵更长。斜阳千万树，无处避螳螂。
[页]卷,册....[3100]274,9
第177笔
　　　　题天柱山图　戴叔伦
拔翠五云中，擎天不计功。谁能凌绝顶，看取日升东。
[页]卷,册....[3100]274,9
第178笔
　　　　松鹤　戴叔伦
雨湿松阴凉，风落松花细。独鹤爱清幽，飞来不飞去。
[页]卷,册....[3100]274,9
第179笔
　　　　草堂一上人　戴叔伦
一公持一钵，相复度遥岑。地瘦无黄独，春来草更深。
[页]卷,册....[3100]274,9
第180笔
　　　　题黄司直园　戴叔伦
为忆去年梅，凌寒特地来。门前空腊尽，浑未有花开。
[页]卷,册....[3101]274,9
第181笔
　　　　北山游亭　戴叔伦
西崦水泠泠，沿冈有游亭。自从春草长，遥见祗青青。
[页]卷,册....[3101]274,9
第182笔
　　　　赠李唐山人（一作李山人唐）　戴叔伦
此意无所欲（一作静无事），闭门风景迟。柳条将白发，相对共垂丝。
[页]卷,册....[3101]274,9
第183笔
　　　　题秦隐君丽句亭　戴叔伦
北（一作此）人归欲尽，犹（一作独）自住萧山。闭户不曾（一作暂）出，诗名满世间。
[页]卷,册....[3101]274,9
第184笔
　　　　答孙常州见忆　戴叔伦
画鹢春风里，迢遥去若飞。那能寄相忆，不并子猷归。
[页]卷,册....[3101]274,9
第185笔
　　　　送裴明州（一本有郎中征三字）效南朝体　戴叔伦
沅（一作潇）水连湘水，千波万浪中。知郎未得去，惭愧石尤风。
[页]卷,册....[3101]274,9
第186笔
　　　　戏留（一作留别）顾十一明府　戴叔伦
江明雨初歇，山暗云犹湿。未可动归桡，前程风浪（一作正）急。
[页]卷,册....[3101]274,9
第187笔
　　　　答崔载华　戴叔伦
文案日成堆，愁眉拽不开。偷归瓮间卧，逢个楚狂来。
[页]卷,册....[3101]274,9
第188笔
　　　　将赴行营劝客同醉　戴叔伦
丝管霜天夜，烟尘淮水西。明朝上征去，相伴醉如泥。
[页]卷,册....[3102]274,9
第189笔
　　　　夏夜江楼会别　戴叔伦
不作十日别，烦君此相留。雨余江上月，好醉竹间楼。
[页]卷,册....[3102]274,9
第190笔
　　　　岁除日奉推事使牒追赴抚州辨对留别崔法曹陆大祝处士上人同赋人字口号（一本题作岁除日追赴抚州辨对留别崔法曹）　戴叔伦
上国杳未到，流年忽复新。回车不自识，君定送何人。
[页]卷,册....[3102]274,9
第191笔
　　　　江馆会别　戴叔伦
离亭一会宿，能有几人同。莫以回车泣，前途不尽穷。
[页]卷,册....[3102]274,9
第192笔
　　　　容州回逢陆三别（一本无别字）　戴叔伦
西南积水远，老病喜生归。此地故人别，空余泪满衣。
[页]卷,册....[3102]274,9
第193笔
　　　　古意寄呈王侍郎　戴叔伦
夜光贮怀袖，待报一顾恩。日向江湖老，此心谁为论。
[页]卷,册....[3102]274,9
第194笔
　　　　送李大夫渡口阻风　戴叔伦
浪息定何时，龙门到恐迟。轻舟不敢渡，空立望旌旗。
[页]卷,册....[3102]274,9
第195笔
　　　　过三闾庙（一本无过字）[3102]　戴叔伦
沅湘流不尽，屈宋（一作子）怨何深。日暮秋烟（一作风）起，萧萧枫树林。
[页]卷,册....[3103]274,9
第196笔
　　　　泊湘口　戴叔伦
湘山千岭树，桂水九秋波。露重猿声绝，风清月色多。
[页]卷,册....[3103]274,9
第197笔
　　　　游道林寺　戴叔伦
佳山路不远，俗侣到常稀。及此烟霞暮，相看复欲归。
[页]卷,册....[3103]274,9
第198笔
　　　　后宫曲　戴叔伦
初入长门宫，谓言君戏妾。宁知秋风至，吹尽庭前叶。
[页]卷,册....[3103]274,9
第199笔
　　　　新别离（一作戎昱诗）　戴叔伦
手把杏花枝，未曾经别离。黄昏掩闺后，寂寞心自知（一作自心知）。
[页]卷,册....[3103]274,9
第200笔
　　　　夏日登鹤岩偶成　戴叔伦
天风吹我上层冈，露洒长松六月凉。愿借老僧双白鹤，碧云深处共翱翔。
[页]卷,册....[3103]274,9
第201笔
　　　　题净居寺　戴叔伦
玉壶山下云居寺，六百年来选佛场。满地白云关不住，石泉流出落花香。
[页]卷,册....[3103]274,9
第202笔
　　　　昭君词　戴叔伦
汉家宫阙梦中归，几度毡房泪湿衣。惆怅不如边雁影，秋风犹得向南飞。
[页]卷,册....[3103]274,9
第203笔
　　　　织女词[3103]　戴叔伦
凤梭停织鹊无音，梦忆仙郎夜夜心。难得相逢容易别，银河争似妾愁深。
[页]卷,册....[3104]274,9
第204笔
　　　　塞上曲二首　戴叔伦
军门频纳受降书，一剑横行万里余。汉祖谩夸娄敬策，却将公主嫁单于。 

汉家旌帜满阴山，不遣胡儿匹马还。愿得此身长报国，何须生入玉门关。 

[页]卷,册....[3104]274,9
第205笔
　　　　闺怨　戴叔伦
看花无语泪如倾，多少春风怨别情。不识玉门关外路，梦中昨夜到边城。
[页]卷,册....[3104]274,9
第206笔
　　　　春怨　戴叔伦
金鸭香消欲断魂，梨花春雨掩重门。欲知别后相思意，回看罗衣积泪痕。
[页]卷,册....[3104]274,9
第207笔
　　　　旅次寄湖南张郎中　戴叔伦
闭门茅底偶为邻，北阮那怜南阮贫。却是梅花无世态，隔墙分送一枝春。
[页]卷,册....[3104]274,9
第208笔
　　　　题友人山居　戴叔伦
四郭青山处处同，客怀无计答秋风。数家茅屋清溪上，千树蝉声落日中。
[页]卷,册....[3104]274,9
第209笔
　　　　别郑谷　戴叔伦
朝阳斋前桃李树，手栽清荫接比邻。明年此地看花发，愁向东风忆故人。
[页]卷,册....[3104]274,9
第210笔
　　　　赠鹤林上人　戴叔伦
日日涧边寻茯苓，岩扉常掩凤山青。归来挂衲高林下，自翦芭蕉写佛经。
[页]卷,册....[3104]274,9
第211笔
　　　　题稚川山水　戴叔伦
松下茅亭五月凉，汀沙云树晚（一作暗）苍苍。行人无限秋风思，隔水青山似故乡。
[页]卷,册....[3105]274,9
第212笔
　　　　过柳溪道院　戴叔伦
溪上谁家掩竹扉，鸟啼浑似惜春晖。日斜深巷无人迹，时见梨花片片飞。
[页]卷,册....[3105]274,9
第213笔
　　　　荔枝　戴叔伦
红颗真珠诚可爱，白须太守亦何痴。十年结子知谁在，自向中庭种荔枝。
[页]卷,册....[3105]274,9
第214笔
　　　　忆原上人　戴叔伦
一两棕鞋八尺藤，广陵行遍又金陵。不知竹雨竹风夜，吟对秋山那寺灯。
[页]卷,册....[3105]274,9
第215笔
　　　　闲思　戴叔伦
伯劳东去鹤西还，云总无心亦度山。何似严陵滩上客，一竿长伴白鸥闲。
[页]卷,册....[3105]274,9
第216笔
　　　　兰溪棹歌　戴叔伦
凉月如眉挂柳湾，越中山色镜中看。兰溪三日桃花雨，半夜鲤鱼来上滩。
[页]卷,册....[3105]274,9
第217笔
　　　　苏溪亭　戴叔伦
苏溪亭上草漫漫，谁倚东风十二阑。燕子不归春事晚，一汀烟雨杏花寒。
[页]卷,册....[3105]274,9
第218笔
　　　　敬酬陆山人二首　戴叔伦
党议连诛不可闻，直臣高士去纷纷。当时漏夺无人问，出宰东阳笑杀君。
[3105]
由来海畔逐樵渔，奉诏因乘使者车。却掌山中子男印，自看犹是旧潜夫。

[页]卷,册....[3106]274,9
第219笔
　　　　答崔法曹赋四雪　戴叔伦
楚僧蹑雪来招隐，先访高人积雪中。已别剡溪逢雪去，雪山修道与师同。
[页]卷,册....[3106]274,9
第220笔
　　　　抚州被推昭雪答陆太祝三首　戴叔伦
求理由来许便宜，汉朝龚遂不为疵。如今谤起翻成累，唯有新人子细知。 

贫交相爱果无疑，共向人间听直词。从古以来何限枉，惭知暗室不曾欺。 

春风旅馆长庭芜，俛首低眉一老夫。已对铁冠穷事本，不知廷尉念冤无。 

[页]卷,册....[3106]274,9
第221笔
　　　　送独孤𢘽还京　戴叔伦
举家相逐还乡去，不向秋风怨别时。湖水两重山万里，定知行尽到京师。
[页]卷,册....[3106]274,9
第222笔
　　　　临流送顾东阳　戴叔伦
海上独归惭不及，邑中遗爱定无双。兰桡起唱逐流去，却恨山溪通外江。
[页]卷,册....[3106]274,9
第223笔
　　　　行营送马侍御　戴叔伦
万里羽书来未绝，五关烽火昼仍传。故人多病尽归去，唯有刘桢不得眠。
[页]卷,册....[3106]274,9
第224笔
　　　　送秦系　戴叔伦
五都来往无旧业，一代公卿尽故人。不肯低头受羁束，远师溪上拂缨尘。
[页]卷,册....[3106]274,9
第225笔
　　　　送裴判官回湖南[3106]　戴叔伦
莫怕南风且尽欢，湘山多雨夏中寒。送君万里不觉远，此地曾为心铁官。
[页]卷,册....[3107]274,9
第226笔
　　　　再巡道永留别　戴叔伦
鬓下初惊白发时，更逢离别助秋悲。从今不学四方事，已共家人海上期。
[页]卷,册....[3107]274,9
第227笔
　　　　别崔法曹　戴叔伦
欲作别离西入秦，芝田枣迳往来频。东湖此夕更留醉，逢著庐山学道人。
[页]卷,册....[3107]274,9
第228笔
　　　　送萧二　戴叔伦
拟向田间老此身，寒郊怨别甚于春。又闻故里朋游尽，到日知逢何处人。
[页]卷,册....[3107]274,9
第229笔
　　　　湘川野望　戴叔伦
怀王独与佞人谋，闻道忠臣入乱流。今日登高望不见，楚云湘水各悠悠。
[页]卷,册....[3107]274,9
第230笔
　　　　将至道州寄李使君　戴叔伦
九疑深路遶山回，木落天清猿昼哀。犹隔箫韶一峰在，遥传五马向东来。
[页]卷,册....[3107]274,9
第231笔
　　　　与虞沔州谒藏真上人　戴叔伦
故侯将我到山中，更上西峰见远公。共问置心何处好，主人挥手指虚空。
[页]卷,册....[3107]274,9
第232笔
　　　　题招隐寺　戴叔伦
昨日临川谢病还，求田问舍独相关。宋时有井如今在，却种胡麻不买山。
[页]卷,册....[3107]274,9
第233笔
　　　　过珥渎单老（老一作宅）[3107]　戴叔伦
毫末成围海变田，单家依旧住溪边。比来已向人间老，今日相过却少年。
[页]卷,册....[3108]274,9
第234笔
　　　　族兄各年八十余见招游洞　戴叔伦
鹤发婆娑乡里亲，相邀共看往年春。拟将儿女归来住，且是茅山见老人。
[页]卷,册....[3108]274,9
第235笔
　　　　登高回乘月寻僧（一作登高回醉中乘月与崔法曹寻楚僧方外各赋一绝）　戴叔伦
插鬓茱萸来未尽，共随明月下沙堆。高缁寂寂不相问，醉客无端入定来。
[页]卷,册....[3108]274,9
第236笔
　　　　赠殷（一本有御史二字）亮　戴叔伦
日日河边见水流，伤春未已复悲秋。山中旧宅无人住，来往风尘共白头。
[页]卷,册....[3108]274,9
第237笔
　　　　夜发袁（一作乌，一作猿）江寄李颍川刘侍御（时二公留贬在此，一本题止夜发乌江作五字）　戴叔伦
半夜回舟入楚乡，月明山水共苍苍。孤猿更叫（一作发）秋风里，不是愁人亦断肠。
[页]卷,册....[3108]274,9
第238笔
　　　　对酒示申屠学士　戴叔伦
三（一作千）重江水万重山，山里春风（一作青春）度日闲。且向白云求一醉，莫教愁梦到乡关。
[页]卷,册....[3108]274,9
第239笔
　　　　对月答袁（一作元）明府　戴叔伦
山下孤城月上迟，相留一醉本无期。明年此夕游何处，纵有清（一作秋）光知对（一作见）谁。
[页]卷,册....[3108]274,9
第240笔
　　　　送前上饶严明府摄玉山　戴叔伦
家在故林吴楚间，冰为溪水玉为山。更将旧政化邻邑，遥见逋人相逐还。
[页]卷,册....[3108]274,9
第241笔
　　　　听歌回马上赠崔法曹（一本题止听歌回三字）[3108]　戴叔伦
秋风里许杏花开，杏树傍边醉客来。共待夜深听一曲，醒人骑马断肠回。
[页]卷,册....[3109]274,9
第242笔
　　　　酬骆侍御答诗　戴叔伦
风传画阁空知晓，雨湿江城不见春。堆案遶床君莫怪，已经愁思古时人。
[页]卷,册....[3109]274,9
第243笔
　　　　送孙直游郴州　戴叔伦
孤舟上水过湘沅，桂岭南枝花正繁。行客自知心有托，不闻惊浪与啼猿。
[页]卷,册....[3109]274,9
第244笔
　　　　麓山寺会送尹秀才　戴叔伦
湖上逢君亦不闲，暂将离别到深山。飘蓬惊鸟那自定，强欲相留云树间。
[页]卷,册....[3109]274,9
第245笔
　　　　送董颋　戴叔伦
霜雁群飞下楚田，羁人掩泪望秦天。君行江海无定所，别后相思何处边。
[页]卷,册....[3109]274,9
第246笔
　　　　别张员外　戴叔伦
木叶纷纷湘水滨，此中何事往频频。临风自笑归时（一作何）晚，更送浮云逐故人。
[页]卷,册....[3109]274,9
第247笔
　　　　送张评事　戴叔伦
城郭喧喧争送远，危梁褭褭渡东津。杨花展转引征骑，莫怪山中多看人。
[页]卷,册....[3109]274,9
第248笔
　　　　送吕少府　戴叔伦
共醉流芳独归去，故园高士日相亲。深山古路无杨柳，折取桐花寄远人。
[页]卷,册....[3109]274,9
第249笔
　　　　送人游岭南[3109]　戴叔伦
少别华阳万里游，近南风景不曾秋。红芳绿笋是行路，纵有啼猿听却幽。
[页]卷,册....[3110]274,9
第250笔
　　　　妻亡后别妻弟　戴叔伦
杨柳青青满路垂，赠行惟折古松枝。停舟一对湘江哭，哭罢无言君自知。
[页]卷,册....[3110]274,9
第251笔
　　　　和崔法曹建溪闻猿　戴叔伦
曾向巫山峡里行，羁猿一叫一回惊。闻道建溪肠欲断，的知断著第三声。
[页]卷,册....[3110]274,9
第252笔
　　　　湘南即事　戴叔伦
卢橘花开枫叶衰，出门何处望京师。沅湘日夜东流（一作归）去，不为愁人住少时。
[页]卷,册....[3110]274,9
第253笔
　　　　代书寄京洛旧游　戴叔伦
今年十月温风起，湘水悠悠生白苹。欲寄远书还不敢，却愁惊动故乡人。
[页]卷,册....[3110]274,9
第254笔
　　　　蕲州行营作　戴叔伦
蕲水城西向北看，桃花落尽柳花残。朱旗半卷山川小，白马连嘶草树寒。
[页]卷,册....[3110]274,9
第255笔
　　　　题武当逸禅师兰若　戴叔伦
我身（一作生）本似（一作是）远行客，况是乱时多病身。经山涉水向何处，羞见竹林禅定人。
[页]卷,册....[3110]274,9
第256笔
　　　　谷城逢杨评事　戴叔伦
远自五陵独窜身，筑阳山中归路新。横流夜长不得渡，驻马荒亭逢故人。
[页]卷,册....[3110]274,9
第257笔
　　　　听韩使君美人歌[3110]　戴叔伦
仙人此夜忽凌波，更唱瑶台一遍歌。嫁与将军天上住，人间可得再相过。
[页]卷,册....[3111]274,9
第258笔
　　　　转应词　戴叔伦
边草，边草。边草尽来共（一作兵）老。山南山北雪晴，
千里万里月明。明月，明月。胡笳一声愁绝。
[页]卷,册....[3111]274,9
第259笔
　　　　精舍对雨　戴叔伦
空门寂寂澹吾身，溪雨微微洗客尘。卧向白云晴未尽，任他黄鸟醉芳春。
[页]卷,册....[3111]274,9
第260笔
　　　　宿灌阳滩　戴叔伦
十月江边芦叶飞，灌阳滩冷上舟迟。今朝未遇高风便，还与沙鸥宿水湄。
[页]卷,册....[3111]274,9
第261笔
　　　　酬赠张众甫　戴叔伦
野人无本意，散木任天材。分向空山老，何言上苑来。
迢遥千里道，依倚九层台。出处宁知命，轮辕岂自媒。
更惭张处士，相与别蒿莱。
[页]卷,册....[3111]274,9
第262笔
　　　　客舍秋怀呈骆正字士则　戴叔伦
无言堪自喻，偶坐更相悲。木落惊年长，门闲惜草衰。
买山犹未得，谏猎又非时。设被浮名系，归休渐欲迟。
[页]卷,册....[3111]274,9
第263笔
　　　　寄中书李舍人纾　戴叔伦
萍翻蓬自卷，不共本心期。复入重城里，频看百草滋。
水流归思远，花发长年悲。尽日春风起，无人见此时。
[页]卷,册....[3111]274,9
第264笔
　　　　赠康老人洽　戴叔伦
酒泉布衣旧才子，少小知名帝城里。一篇飞入九重门，乐府喧喧闻至尊。
宫中美人皆唱得，七贵因之尽相识。南邻北里日经过，处处淹留乐事多。
不脱弊裘轻锦绮，长吟佳句掩笙歌。贤王贵主于我厚，骏马苍头如己有。
暗将心事隔风尘，尽掷年光逐杯酒。青门几度见春归，折柳寻花送落晖。
杜陵往往逢秋暮，望月临风攀古树。繁霜入鬓何足论，旧国连天不知处。
尔来倏忽五十年，却忆当时思眇然。多识故侯悲宿草，曾看流水没桑田。
百人会中一身在，被褐饮瓢终不改。陌头车马共营营，不解如君任此生。
[页]卷,册....[3112]274,9
第265笔
　　　　暮春游长沙东湖赠辛兖州巢父二首　戴叔伦
湘流分曲浦，缭绕古城东。岸转千家合，林开一镜空。
人生无事少，心赏几回同。且复忘羁束，悠悠落照中。

回环路不尽，历览意弥新。古木畬田火，澄江荡桨人。
缓歌寻极浦，一醉送残春。莫恨长沙远，他年忆此辰。

[页]卷,册....[3112]274,9
第266笔
　　　　同兖州张秀才过王侍御参谋宅赋十韵（柳字）　戴叔伦
十年官不进，敛迹无怨咎。漂荡海内游，淹留楚乡久。
因参戎幕下，寄宅湘川口。翦竹开广庭，瞻山敞虚牖。
闲门早春至，陋巷新晴后。覆地落残梅，和风褭轻柳。
逢迎车马客，邀结风尘友。意惬时会文，夜常聊饮酒。
秉心转孤直，沈照随可否。岂学屈大夫，忧惭对渔叟。
[页]卷,册....[3112]274,9
第267笔
　　　　同辛兖州巢父卢副端岳相思献酬之作因抒归怀兼呈辛魏二院长杨长宁[3112]　戴叔伦
暮角发高城，情人坐中起。临觞不及醉，分散秋风里。
虽有明日期，离心若千里。前欢反惆怅，后会还如此。
焉得夜淹留，一回终宴喜。羁游复牵役，皆去重湖水。
早晚泛归舟，吾从数君子。
[页]卷,册....[3113]274,9
第268笔
　　　　酬袁太祝长卿小湖村山居书怀见寄　戴叔伦
背江居隙地，辞职作遗人。耕凿资余力，樵渔逐四邻。
麦秋桑叶大，梅雨稻田新。篱落栽山果，池塘养海鳞。
放歌聊自足，幽思忽相亲。余亦归休者，依君老此身。
[页]卷,册....[3113]274,9
第269笔
　　　　送汶水王明府　戴叔伦
何时别故乡，归去佩铜章。亲族移家尽，闾阎百战场。
背关余古木，近塞足风霜。遗老应相贺，知君不下堂。
[页]卷,册....[3113]274,9
第270笔
　　　　奉同汴州李相公勉送郭布殿中出巡　戴叔伦
轩车出东阁，都邑遶南河。马首先春至，人心比岁和。
省风传隐恤，持法去烦苛。却想埋轮者，论功此日多。
[页]卷,册....[3113]274,9
第271笔
　　　　送东阳顾明府罢归　戴叔伦
祖帐临鲛室，黎人拥鹢舟。坐蓝高士去，继组鄙夫留。
白日落寒水，青枫遶曲洲。相看作离别，一倍不禁愁。
[页]卷,册....[3113]274,9
第272笔
　　　　抚州对事后送外生宋垓归饶州觐侍呈上姊夫　戴叔伦
淮汴初丧乱，蒋山烽火起。与君随亲族，奔迸辞故里。
京口附商客，海门正狂风。忧心不敢住，夜发惊浪[3113]中。
云开方见日，潮尽炉峰出。石壁转棠阴，鄱阳寄茅室。
淹留三十年，分种越人田。骨肉无半在，乡园犹未旋。
尔家习文艺，旁究天人际。父子自相传，优游聊卒岁。
学成不求达，道胜那厌贫。时入闾巷醉，好是羲皇人。
顷因物役牵，偶逐簪组辈。谤书喧朝市，抚己惭浅昧。
世业大小礼，近通颜谢诗。念渠还领会，非敢独为师。
[页]卷,册....[3114]274,9
第273笔
　　　　永康孙明府颋秩满将归枉路访别　戴叔伦
门前水流咽，城下乱山多。非是还家路，宁知枉骑过。
风烟复欲隔，悲笑屡相和。不学陶公醉，无因奈别何。
[页]卷,册....[3114]274,9
第274笔
　　　　将赴湖南留别东阳旧僚兼示吏人　戴叔伦
智力苦不足，黎甿殊未安。忽从新命去，复隔旧寮欢。
晓路整车马，离亭会衣冠。冰坚细流咽，烧尽乱峰寒。
耆老相饯送，儿童亦悲酸。桐乡寄生怨，欲话此情难。
[页]卷,册....[3114]274,9
第275笔
　　　　抚州处士胡泛见送北回两馆至南昌县界查溪南若别　戴叔伦
移樽铺山曲，祖帐查溪阴。铺山即远道，查溪非故林。
凄然诵新诗，落泪沾素襟。郡政我何有，别情君独深。
禅庭古树秋，宿雨清沈沈。挥袂千里远，悲伤去住心。
[页]卷,册....[3114]274,9
第276笔
　　　　将巡郴永途中作　戴叔伦
行役留三楚，思归又一春。自疑冠下发，聊此镜中人。
机息知名误，形衰恨道贫。空将旧泉石，长与梦相亲。
[页]卷,册....[3114]274,9
第277笔
　　　　桂阳北岭偶过野人所居聊书即事呈王永州邕李道州圻　戴叔伦
犬吠空山响，林深一迳存。隔云寻板屋，渡水到柴门。
日昼风烟静，花明草树繁。乍疑秦世客，渐识楚人言。
不记逃乡里，居然长子孙。种田烧险谷，汲井凿高原。
畦叶藏春雉，庭柯宿旅猿。岭阴无瘴疠，地隙有兰荪。
内户均皮席，枯瓢沃野餐。远心知自负，幽赏讵能论。
转步重崖合，瞻途落照昏。他时愿携手，莫比武陵源。
[页]卷,册....[3115]274,9
第278笔
　　　　下鼻亭泷行八十里聊状艰险寄青苗郑副端朔阳　戴叔伦
泷水天际来，鼻山地中坼。盘涡几十处，叠溜皆千尺。
直写卷沈沙，惊翻冲绝壁。淙淙振崖谷，汹汹竟朝夕。
人语不自闻，日光乱相射。舣舟始摇漾，举棹旋奔激。
既下同建瓴，半空方避石。前危苦未尽，后险何其迫。
倏闪疾风雷，苍皇荡魂魄。因随伏流出，忽与跳波隔。
远想欲回轩，岂兹还泛鹢。云涯多候馆，努力勤登历。
[页]卷,册....[3115]274,9
第279笔
　　　　少女生日感怀　戴叔伦
五逢晬日今方见，置尔怀中自惘然。乍喜老身辞远役，翻悲一笑隔重泉。
欲教针线娇难解，暂弄琴书性已便。还有蔡家残史籍，可能分与外人传。
[页]卷,册....[3115]274,9
第280笔
　　　　张评事涉秦居士系见访郡斋即同赋中字　戴叔伦
轺车忽枉辙，郡府自生风。遣吏山禽在，开樽野客同。
古墙抽腊笋，乔木飏春鸿。能赋传幽思，清言尽至公。
城欹残照入，池曲大江通。此地人来少，相欢一醉中。
[页]卷,册....[3115]274,9
第281笔
　　　　小雪　戴叔伦
花雪随风不厌看，更多还肯失（一作恐蔽）林峦。愁人正在书（一作西）窗下，一片飞来一片寒。
[页]卷,册....[3116]274,9
第282笔
　　　　句　戴叔伦
邻里龙沙北（临川六咏）。
麦秋桑叶大，梅雨稻田新。篱落栽山果，池塘养锦鳞。
[页]卷,册....[3116]274,9