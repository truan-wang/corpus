第1笔
　　　　享太庙乐章　牛僧孺
是是颀颀，融昭德辉。不纽不舒，贯成九围。
武烈文经，敷施当宜。纂尧付启，亿万熙熙。
[页]卷,册....[5291]466,14
第2笔
　　　　乐天梦得有岁夜诗聊以奉和　牛僧孺
惜岁岁今尽，少年应不知。凄凉数流辈，欢喜见孙儿。
暗减一身力，潜添满鬓丝。莫愁花笑老，花自几多时。
[页]卷,册....[5291]466,14
第3笔
　　　　李苏州遗太湖石奇状绝伦因题二十韵奉呈梦得乐天　牛僧孺
胚浑何时结，嵌空此日成。掀蹲龙虎斗，挟怪鬼神惊。
带雨新水静，轻敲碎玉鸣。搀叉锋刃簇，缕络钓丝萦。
近水摇奇冷，依松助澹清。通身鳞甲隐，透穴洞天明。
丑凸隆胡准，深凹刻兕。雷风疑欲变，阴黑讶将行。
噤微寒早，轮囷数片横。地祇愁垫压，鳌足困支撑。
珍重姑苏守，相怜懒慢情。为探湖里（一作底）物，不怕浪中鲸。
利涉余千里，山河仅百程。池塘初展见，金玉自凡轻。
侧眩魂犹悚，周观意渐平。似逢三[5291]益友，如对十年兄。
旺兴添魔力，消烦破宿酲。媲人当绮皓，视秩即公卿。（南朝有司空石，盖以定石之流品。）
念此园林宝，还须别识精。诗仙有刘白，为汝数逢迎。
[页]卷,册....[5291]466,14
第4笔
　　　　席上赠刘梦得　牛僧孺
粉署为郎四十春，今来名辈更无人。休论世上升沉事，且斗樽前见在身。
珠玉会应成咳唾，山川犹觉露精神。莫嫌恃酒轻言语，曾把文章谒后尘。
[页]卷,册....[5292]466,14
第5笔
　　　　句　牛僧孺
但愁封寄去，魔物或惊禅（赠白乐天筝）。

惟羡东都白居士，年年香积问禅师（赠白。下同）。

不是道公狂不得。恨公逢我不教狂。

地瘦草丛短。

求人气色沮，凭酒意乃伸。

[页]卷,册....[5292]466,14
第6笔
　　　　赋得月照冰池　叶季良
霁夕云初敛，栖娥月未亏。圆光生碧海，素色满瑶池。
天迥轮空见，波凝影讵窥。浮霜玉比彩，照像镜同[5292]规。
皎洁寒偏净，裴回夜转宜。谁怜幽境在，长与赏心随。
[页]卷,册....[5293]466,14
第7笔
　　　　赋得琢玉成器　叶季良
片玉寄幽石，纷纶当代名。荆人献始遇，良匠琢初成。
冰映寒光动，虹开晚（一作晓）色明。雅容看更澈，余响扣弥清。
自与琼瑶比，方随掌握荣。因知君有用，高价伫连城。
[页]卷,册....[5293]466,14
第8笔
　　　　省试吴宫教美人战　叶季良
强吴矜霸略，讲武在深宫。尽出娇娥妓，先观上将风。
挥戈罗袖卷，擐甲汗妆红。掩笑分旗下，含羞入队中。
鼓停行未正，刑举令才崇。自可威邻国，何劳逞战功。
[页]卷,册....[5293]466,14
第9笔
　　　　题历山司徒右长史祖宅　湛贲
隳官长史籍，高步历山椒。丽句传黄绢，香名播宋朝。
分能知止足，迹贵出尘嚣。松竹心长固，池台兴自饶。
龙宫欣访旧，莺谷忝迁乔。从事叨承乏，铜章愧在腰。
[页]卷,册....[5293]466,14
第10笔
　　　　伏览吕侍郎（渭）丘员外（丹）旧题十三代祖历山草堂诗因书记事　湛贲
名遂贵知己，道胜方晦迹。高居葺莲宫，遗文焕石壁。
桑田代已变，池草春犹碧。识曲遇周郎，知音荷宗[5293]伯。
调逸南平兆，风清建安迹。祖德今发扬，还同书史册。
[页]卷,册....[5293]466,14
第11笔
　　　　别慧山书堂　湛贲
卷帘晓望云平槛，下榻宵吟月半窗。病守未能依结社，更施何术去为邦。
[页]卷,册....[5293]466,14
第12笔
　　　　暮春自南台丞再除给事中（仍是本厅，几塌杖履，宛然如旧）　薛存诚
再入青锁闱，忝官诚自非。拂尘惊物在，开户似（一作待）僧归。
积草渐无迳，残花犹洒衣。禁垣偏日近，行坐是恩辉。
[页]卷,册....[5294]466,14
第13笔
　　　　御制段太尉碑（一作薛有诚诗）　薛存诚
葬仪从俭礼，刊石荷尧君。露迹垂繁字（一作藻），天哀洒丽文。
诏深荣嗣子，海变记孤坟。宝思皆涵象，皇心永念勋。
雅词黄绢妙，渥泽紫泥分。青史应同久，芳名万古闻。
[页]卷,册....[5294]466,14
第14笔
　　　　御题国子监门　薛存诚
宸翰符玄造，荣题国子门。笔锋回日月，字势动乾坤。
簷下云光绝，梁间鹊影翻。张英圣莫拟，索靖妙难言。
为著盘龙迹，能彰舞凤蹲。更随垂露像，常以沐皇恩。
[页]卷,册....[5294]466,14
第15笔
　　　　御箭连中双兔[5294]　薛存诚
宸游经上苑，羽猎向闲田。狡兔初迷窟，纤骊讵著鞭。
三驱仍百步，一发遂双连。影射含霜草，魂消向月弦。
驩声动寒木，喜气满晴天。那似陈王意，空随乐府篇。
[页]卷,册....[5295]466,14
第16笔
　　　　太学创置石经　薛存诚
圣唐复古制，德义功无替。奥旨悦诗书，遗文分篆隶。
银钩互交映，石壁靡尘翳。永与乾坤期，不逐日月逝。
儒林道益广，学者心弥锐。从此理化成，恩光遍遐裔。
[页]卷,册....[5295]466,14
第17笔
　　　　观南郊回仗　薛存诚
传警千门寂，南郊彩仗回。但惊龙再见，谁识日双开。
德泽施云雨，恩光变烬灰。阅兵貔武振，听乐凤皇来。
候刻移宸辇，遵时集观台。多惭远臣贱，不得礼容陪。
[页]卷,册....[5295]466,14
第18笔
　　　　闻击壤　薛存诚
尧年听野老，击壤复何云。自谓欢由己，宁知德在君。
气平闲易畅，声贺作难分。耕凿方随日，恩威比望云。
篑桴均下调，和木等南薰。无落于吾事，谁将帝已闻。
[页]卷,册....[5295]466,14
第19笔
　　　　膏泽多丰年　薛存诚
帝德方多泽，莓莓井迳同。八方甘雨布，四远报年丰。
廒庾千厢在，幽流万壑通。候时勤稼穑，击壤乐农功。
畎亩人无惰，田庐岁不空。何须忧伏腊，千载贺尧风。
[页]卷,册....[5295]466,14
第20笔
　　　　东都父老望幸　薛存诚
銮舆秦地久，羽卫洛阳空。彼土虽凭固，兹川乃得中。
龙颜觐白日，鹤发仰清风。望幸诚逾邈，怀来意不[5295]穷。
昔因封泰岳，今伫蹑维嵩。天地心无异，神祇理亦同。
翠华翔渭北，玉检候关东。众愿其难阻，明君早勒功。
[页]卷,册....[5296]466,14
第21笔
　　　　嵩山望幸　薛存诚
峻极位何崇，方知造化功。降灵逢圣主，望幸表维嵩。
隐映连青壁，嵯峨向碧空。象车因叶瑞，龙驾愿升中。
万岁声长在，千岩气转雄。东都歌盛事，西笑伫皇风。
[页]卷,册....[5296]466,14
第22笔
　　　　华清宫望幸　薛存诚
骊岫接新丰，苕峣驾碧空。凿山开秘殿，隐雾蔽仙宫。
绛阙犹栖凤，雕梁尚带虹。温泉曾浴日，华馆旧迎风。
肃穆瞻云辇，深沉闭绮栊。东郊望幸处，瑞气霭蒙蒙。
[页]卷,册....[5296]466,14
第23笔
　　　　谒见日将至双阙　薛存诚
晓色临双阙，微臣礼位陪。远惊龙凤睹，谁识冕旒开。
蔼蔼千年盛，颙颙万国来。天文标日月，时令布云雷。
迥出黄金殿，全分白玉台。雕虫竟何取，瞻恋不知回。
[页]卷,册....[5296]466,14
第24笔
　　　　南至日隔仗望含元殿炉香（一作烟）　裴次元
冕旒初负扆，卉服尽朝天。旸谷初移（一作移时）日，金炉渐起（一作出御）烟。
芬馨流远近，散漫入貂蝉。霜仗凝逾[5296]白，朱栏映转鲜。
始看浮阙在，稍见逐风迁。为沐皇家庆，来瞻羽卫前。
[页]卷,册....[5297]466,14
第25笔
　　　　律中应钟（一作裴元诗）　裴次元
律穷方数寸，室暗在三重。伶管灰先动，秦正节已逢。
商声辞玉笛，羽调入金钟。密叶翻霜彩，轻冰敛水容。
望鸿南去绝，迎气北来浓。愿托无凋性，寒林自比松。
[页]卷,册....[5297]466,14
第26笔
　　　　赋得亚父碎玉斗　裴次元
雄谋竟不决，宝玉将何爱。倏尔霜刃挥，飒然春冰碎。
飞光动旗帜，散响惊环珮。霜浓绣帐前，星流锦筵内。
图王业已失，为虏言空悔。独有青史中，英风冠千载。
[页]卷,册....[5297]466,14
第27笔
　　　　句　裴次元
积高依郡城，迥拔凌霄汉。（题望京山，见闽志。）
[页]卷,册....[5297]466,14
第28笔
　　　　并州路（一作杨达诗，题云塞下作。）　李宣远
秋日并州路，黄榆落故关（一作照间）。孤城吹角罢，数骑射雕还。
帐幕遥临水，牛羊自下山。征人正垂泪，烽火起云间。
[页]卷,册....[5297]466,14
第29笔
　　　　近无西耗（一作李敬方诗）[5297]　李宣远
远戎兵压境，迁客泪横襟。烽堠惊秦塞，囚居困越吟。
自怜牛马走，未识犬羊心。一月无消息，西看日又沈。
[页]卷,册....[5298]466,14
第30笔
　　　　曲江亭望慈恩寺杏园花发　李君何
春晴凭水轩，仙杏发南园。开蕊风初晓，浮香景欲暄。
光华临御陌，色相对空门。野雪遥添净，山烟近借繁。
地闲分鹿苑，景胜类桃源。况值新晴日，芳枝度彩鸳。
[页]卷,册....[5298]466,14
第32笔
　　　　曲江亭望慈恩寺杏园花发　周弘亮
江亭闲望处，远近见秦源。古寺迟春景，新花发杏园。
萼中轻蕊密，枝上素姿繁。拂雨云初起，含风雪欲[5298]翻。
容辉明十地，香气遍千门。愿莫随桃李，芳菲不为言。
[页]卷,册....[5299]466,14
第33笔
　　　　故乡除夜　周弘亮
三百六十日云终，故乡还与异乡同。非唯律变情堪恨，抑亦才疏命未通。
何处夜歌销腊酒，谁家高烛候春风。诗成始欲吟将看，早是去年牵课中。
[页]卷,册....[5299]466,14
第34笔
　　　　曲江亭望慈恩寺杏园花发　陈翥
曲江晴望好，近接梵王家。十亩开金地，千林发杏花。
映云犹误雪，煦日欲成霞。紫陌传香远，红泉落影斜。
园中春尚早，亭上路非赊。芳景堪游处，其如惜物华。
[页]卷,册....[5299]466,14
第35笔
　　　　曲江亭望慈恩寺杏园花发　曹著
渚亭临净域，凭望一开轩。晚日分初地，东风发杏园。
异香飘九陌，丽色映千门。照灼瑶华散，葳苏玉露繁。
未教游妓折，乍听早莺喧。谁复争桃李，含芳自不言。
[页]卷,册....[5299]466,14
第36笔
　　　　鱼上冰　王公亮
春生寒气减，稍动久潜鱼。乍喜东风至，来看曲岸初。
出冰朱鬣见，望日锦鳞舒。渐觉流澌近，还欣掉尾余。
𪡋喁情自乐，沿溯意宁疏。傥得随鲲化，终能上太虚。
[页]卷,册....[5300]466,14
第37笔
　　　　赋得竹箭有筠　张仲方
东南生绿竹，独美有筠箭。枝叶讵曾凋，风霜孰云变。
偏宜林表秀，多向岁寒见。碧色乍葱茏，清光常蒨练。
皮开凤彩出，节劲龙文现。爱此守坚贞，含歌属时彦。
[页]卷,册....[5300]466,14
第38笔
　　　　赠毛仙翁　张仲方
毛仙翁，毛仙翁。容貌常如二八童，几岁头梳云鬓绿。
无时面带桃花红，眼前人世阅沧海。肘后药成辞月宫，方口秀眉编贝齿。
暸然炅炅双瞳子，芝椿禀气本坚强。龟鹤计年应不死，四海五山长独游。
矜贫傲富[5300]欺王侯，灵通（一作通灵）指下砖甓（一作龙虎）化。瑞气炉中金玉流，定是烟霞列仙侣。
暂来尘俗救危苦，紫霞妖女琼华飞。秘法虔心传付与，阴功足。
阴功成，羽驾何年归上清。待我休官了婚嫁，桃源洞里觅仙兄。
[页]卷,册....[5300]466,14
第39笔
　　　　句　张仲方
入门池色静，登阁雨声来。（见三山志。）
[页]卷,册....[5301]466,14
第40笔
　　　　和白乐天（时以太子宾客分司东都）　崔玄亮
病余归到洛阳头，拭目开眉见白侯。凤诏恐君今岁去，龙门欠我旧时游。（自到未游龙门。）
几人樽下同歌咏，数盏灯前共献酬。相对忆刘刘在远。寒宵耿耿梦长洲。
[页]卷,册....[5301]466,14
第41笔
　　　　临终诗　崔玄亮
暂荣暂悴石敲火，即空即色眼生花。许时为客今归去，大历元年是我家。
[页]卷,册....[5301]466,14
第42笔
　　　　句　崔玄亮
共相呼唤醉归来。
[页]卷,册....[5301]466,14
第43笔
　　　　省试临渊（一作川）羡鱼　徐牧
清泚濯缨处，今来喜一临。惭无下钓处，空有羡鱼心。
退省时频改，谋身岁屡沈。鬣成川上媚，网就水宁深。
尾临波里，朱须破浪浔。此时傥不漏，江上免行吟。
[页]卷,册....[5302]466,14
第44笔
　　　　淮南游故居感旧酬西川李尚书德裕（一本题作为淮南节度使游故居感旧）　王播
昔年献赋去江湄，今日行春到却悲。三径仅存新竹树，四邻惟见旧孙儿。
壁间潜认偷光处，川上宁忘结网时。更见桥边记名姓，始知题柱免人嗤。
[页]卷,册....[5302]466,14
第45笔
　　　　题木兰院（一作惠照寺）二首　王播
　　播少孤贫，尝客杨州惠照寺木兰院，随僧斋餐，僧厌怠，乃斋罢而后
　　击钟，后二纪，播自重位出镇是邦，因访旧游，向之题名，皆以碧纱
　　幕其诗，播继以二绝句。[5302]
三十年前此院游，木兰花发院新修。如今再到经行处，树老无花僧白头。

上堂已了各西东，惭愧阇黎饭后钟。三十年来尘扑面，如（一作而）今始得碧纱笼。

[页]卷,册....[5303]466,14
第46笔
　　　　上巳接清明游宴　独孤良弼
上巳欢初罢，清明赏又追。闰年侵旧历，令节并芳时。
细（一作暮）雨莺飞重，春风酒酝迟。寻花迷白雪，看柳拆青丝。
淑气如相待，天和意为谁。吁嗟名未立，空咏宴游诗。
[页]卷,册....[5303]466,14
第47笔
　　　　次潭州酬唐侍御姚员外游道林岳麓寺题示　沈传师
承明年老辄自论，乞得湘守东南奔。为闻楚国富山水，青嶂逦迤僧家园。
含香珥笔皆眷旧，谦抑（一作㧑）自忘台省尊。不令执简候亭馆，直许携手游山樊。
忽惊列岫晓（一作晚）来逼，朔雪洗尽烟岚昏。碧波回屿三山转，丹槛缭郭千艘屯。
华镳躞蹀绚砂步，大旆彩错辉松门。樛枝兢骛龙蛇势，折干不灭风霆痕。
相重古殿[5303]倚岩腹，别引新径萦云根。目伤平楚虞帝魂，情多思远聊开樽。
危弦细管逐歌飘（一作飏），画鼓绣靴随节翻。锵金七言凌老杜，入木八法蟠高轩。
嗟余潦倒久不利（一作知），忍复感激论元元。
[页]卷,册....[5303]466,14
第48笔
　　　　和李德裕观玉蕊花见怀之作　沈传师
曾对金銮直，同依玉树阴。雪英飞舞近，烟叶动摇深。
素萼年年密，衰容日日侵。劳君想华发，近欲不胜簪。（德裕元倡有今来想颜色，还似忆琼枝之句，故云。）
[页]卷,册....[5304]466,14
第49笔
　　　　赠毛仙翁　沈传师
安期何事出云烟，为把仙方与世传。只向人间称百岁，谁知洞里过千年。
青牛到日迎方朔。丹灶开时共稚川，更说桃源更深处。异花长占四时天。
[页]卷,册....[5304]466,14
第50笔
　　　　寄大府兄侍史（见云烟过眼录）　沈传师
积雪山阴马过难，残更深夜铁衣寒。将军破了单于阵，更把兵书仔细看。
[页]卷,册....[5304]466,14
第51笔
　　　　蒙泉（见方舆胜览）　沈传师
京路马骎骎，尘劳日向深。蒙泉聊息驾，可以洗君心。
[页]卷,册....[5304]466,14
第52笔
　　　　春从何处来　白行简
欲识春生处，先从木德来。入门潜报柳，度岭暗惊梅。
透雪寒光散，消冰水镜开。晓迎郊骑发，夜逐斗杓回。
淑气空中变，新声雨后催。偏宜资律吕，应是候阳台。
[页]卷,册....[5305]466,14
第53笔
　　　　贡院楼北新栽小松　白行简
华省春霜曙，楼阴植小松。移根依厚地，委质别危峰。
北户知犹远，东堂幸见容。心坚终待鹤，枝嫩未成龙。
夜影看仍薄，朝岚色渐浓。山苗不可荫，孤直俟秦封。
[页]卷,册....[5305]466,14
第54笔
　　　　金在熔　白行简
巨橐方镕物，洪炉欲范金。紫光看渐发，赤气望逾深。
燄热晴云变，烟浮昼景阴。坚刚由我性，鼓铸任君心。
踊跃徒标异，沈潜自可钦。何当得成器，待叩向知音。
[页]卷,册....[5305]466,14
第55笔
　　　　归马华山　白行简
牧野功成后，周王战马闲。驱驰休伏早，饮龁任依山。
逐日朝仍去，随风暮自还。冰生疑陇阪，叶落似榆关。
躞蹀仙峰下，腾骧渭水湾。幸逢时偃武，不复鼓鼙间。
[页]卷,册....[5305]466,14
第56笔
　　　　夫子鼓琴得其人　白行简
宣父穷玄奥，师襄授素琴。稍殊流水引，全辨圣人心。
慕德声逾感，怀人意自深。泠泠传妙手，摵摵振空林。
促调清风至，操弦白日沈。曲终情不尽，千古仰知音。
[页]卷,册....[5305]466,14
第57笔
　　　　李都尉重阳日得苏属国书[5305]　白行简
降虏意如何，穷荒九月初。三秋异乡节，一纸故人书。
对酒情无极，开缄思有余。感时空寂寞，怀旧几踌躇。
雁尽平沙迥，烟销大漠虚。登台南望处，掩泪对双鱼。
[页]卷,册....[5306]466,14
第58笔
　　　　在巴南望郡南山呈乐天（时从乐天忠州）　白行简
临江一嶂白云间，红绿层层锦绣班。不作巴南天外意，何殊昭应望骊山。
[页]卷,册....[5306]466,14
第59笔
　　　　春云　裴澄
漠漠复溶溶，乘春任所从。映林初展叶，触石未成峰。
旭日消寒翠，晴烟点净容。霏微将似灭，深浅又如重。
薄彩临溪散，轻阴带雨浓。空余负樵者，岭上自相逢。
[页]卷,册....[5306]466,14
第60笔
　　　　赋得沽美玉　罗立言
谁怜被褐士，怀玉正求沽。成器终期达，逢时岂见诬。
宝同珠照乘，价重剑论都。浮彩朝虹满，悬光夜月（一作月影）孤。
几年沦瓦砾，今日出泥涂。采斲资良匠，无令瑕掩瑜。
[页]卷,册....[5306]466,14
第61笔
　　　　寒食遗怀　张灿
繁华泣清露，悄悄落衣巾。明日逢寒食，春风见故人。
病来羞滞楚，西去欲迷秦。憔悴此时久（一作夜），青山归四邻。
[页]卷,册....[5307]466,14