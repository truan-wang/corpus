第1笔
　　　　赠唐山人　李洞
垂须长似发，七十色如黳。醉眼青天小，吟情太华低。
千年松绕屋，半夜雨连溪。（一作房烘离海日，舟陷落潮泥）。邛蜀路无限，往来琴独（一作自）携。
[页]卷,册....[8271]721,21
第2笔
　　　　送云卿上人游安南（一作送僧游南海）　李洞
春往海南边，秋闻半夜（一作路）蝉。鲸吞（一作吹，又作喷）洗砵水，犀触点灯船。
岛屿分诸国，星河共一天。长安（一作空）却回日，松偃旧房前。
[页]卷,册....[8271]721,21
第3笔
　　　　郑补阙山居　李洞
高节谏垣客，白云居静坊。马饥餐落叶，鹤病晒残阳。
野雾昏朝烛，溪牋惹御香。相招倚蒲壁，论句夜何长。
[页]卷,册....[8271]721,21
第4笔
　　　　送曹郎中（一本有罢官二字）南归时南中用军[8271]　李洞
桂水净和天，南归似谪仙。系绦轻象笏，买布接蛮船。
海气蒸鼙软（一作湿），江风激（一作擘）箭偏。罢郎吟乱里，帝远岂知贤。
[页]卷,册....[8272]721,21
第5笔
　　　　锦江陪兵部郑侍郎话诗著棋（一作和兵部永崇侍郎句筵茶席）　李洞
落叶溅吟身，会棋云外（一作风雪）人。海枯搜（一作谈）不尽，天定著长新。
月上分题遍，钟残布子匀。（一作穿阙茅山敌，临江谢客邻）。忘餐（一作机）二绝境（一作高客），取（一作绝）意铸陶钧。
[页]卷,册....[8272]721,21
第6笔
　　　　中秋月　李洞
四十五秋宵，月分千里毫。冷（一作阴）沉中岳短，光溢太行高。
不寐清（一作醒）人眼，移栖湿鹤毛。露华台上别，吟（一作愁）望十年劳。
[页]卷,册....[8272]721,21
第7笔
　　　　送沈光赴福幕（一作送福州从事）　李洞
泉齐岭（一作岭前齐）鸟飞，雨熟荔枝肥。南斗看应近，北人来恐稀。
潮浮廉使宴，珠照岛僧归。幕下逢（一作闻）迁拜，何官著茜衣。
[页]卷,册....[8272]721,21
第8笔
　　　　鄠（一作酆）郊山舍题赵处士林亭　李洞
圭峰秋后叠，（一作矗，又作夜），乱叶落寒墟。四五百竿竹，二三千卷书。
云深猿拾（一作盗）栗，雨霁蚁缘（一作沾）蔬。只隔门前水，如同万里余。（圭峰在终南山）
[页]卷,册....[8272]721,21
第9笔
　　　　赋得送贾岛谪长江　李洞
敲驴吟雪月，谪出国西门。行傍长江影，愁深汨水魂。
筇携过竹寺，琴典在花村。饥拾（一作食）山松子，谁知[8272]贾傅孙。
[页]卷,册....[8273]721,21
第10笔
　　　　河阳道中　李洞
冲风仍蹑冻，提辔手频呵。得事应须早，愁人不在多。
雪田平入塞，烟郭曲随河。翻忆江涛里，船中睡盖蓑。
[页]卷,册....[8273]721,21
第11笔
　　　　送知己赴濮州　李洞
中路行僧谒，邮亭话海涛。剑摇林狖落，旗闪岳禽高。
苔长空州狱，花开梦省曹。濮阳流政化，一半布（一作有）风骚。
[页]卷,册....[8273]721,21
第12笔
　　　　送行脚僧　李洞
缾枕绕腰垂，出门何所之。毳衣沾雨重，椶笠看山攲。
夜观入枯树，野眠逢断碑。邻房母泪下，相课别离词。
[页]卷,册....[8273]721,21
第13笔
　　　　龙州送人赴举　李洞
献策赴招携，行宫积翠西。挈囊秋卷重，转栈晚峰齐。
踏月趋金阙（一作候朝见），拂云看御（一作省）题。飞鸣岂（一作肯）回顾，独鹤困江泥。
[页]卷,册....[8273]721,21
第14笔
　　　　送安抚从兄（一作口）夷偶中丞　李洞
奉诏向军前，朱袍映雪鲜。河桥吹角冻，岳月卷旗圆。
僧救焚经火，人修著钓船。六州安抚后，万户解衣眠。
[页]卷,册....[8273]721,21
第15笔
　　　　送远上人　李洞
海岳（一作岛）两无边，去来都偶然。齿因吟后冷，心向静中圆。
虫网花间（一作宫）井，鸿鸣（一作嘶）雨后天。叶书归旧寺，应附载钟船。
[页]卷,册....[8274]721,21
第16笔
　　　　宿凤翔天柱寺穷易玄上人房　李洞
天柱暮相逢，吟思天柱峰。墨研青露月，茶吸白云钟。
卧语身黏藓，行禅顶拂松。探玄为一决（一作诀），明日去临邛。
[页]卷,册....[8274]721,21
第17笔
　　　　下第送张霞归觐江南　李洞
此道背于时，携归一轴诗。树沈孤岛远，风逆蹇驴迟。
草入吟房坏，潮冲钓石移。恐伤还觐意，半路摘愁髭。
[页]卷,册....[8274]721,21
第18笔
　　　　送人之天台　李洞
行李一枝藤，云边晓扣冰。丹经如不谬，白发亦何（一作若为）能。
浅井仙人镜，明珠海客灯。乃知真隐者，笑就汉廷征。
[页]卷,册....[8274]721,21
第19笔
　　　　维摩畅林居（一作题维摩畅上人房）　李洞
诸方游几腊，五夏五峰销。越讲迎骑象，蕃斋忏射雕。
冷筇和（一作书）雪倚，朽栎带（一作枿话）云烧。从此西林老，瞥然三万朝。
[页]卷,册....[8274]721,21
第20笔
　　　　送张乔下第归宣州[8274]　李洞
诗道世难通，归宁楚浪中。早程残岳月，夜泊隔淮钟。
一镜随双鬓，全家老半峰。无成来往过，折尽谢亭松。
[页]卷,册....[8275]721,21
第21笔
　　　　送卢（一作唐）郎中赴金州　李洞
云明天（一作添）岭高，刺郡辍仙曹。危栈窥猿顶（一作鸿背），公庭扫鹤毛。
出军青壁罅，话道白眉毫。远集歌谣客，州前泊几艘。
[页]卷,册....[8275]721,21
第22笔
　　　　江干即事　李洞
病卧四更后，愁闻报早衙。隔关沈水鸟，侵郭噪园鸦。
吏瘦餐溪柏，身羸凭海槎。满朝吟五字，应不老烟霞。
[页]卷,册....[8275]721,21
第23笔
　　　　寄贺郑常侍　李洞
山亦怀恩地，高禽尽下飞。吏穿霞片望，僧扫月棱归。
省拜墀烟近，林居玉漏微。曾令驻锡话，聊用慰攀依。
[页]卷,册....[8275]721,21
第24笔
　　　　登楼　李洞
川上值楼开，寒山四面来。竹吹人语远，峰碍鸟飞回。
生死别离陌，朝昏云雨堆。谁知独立意，溅泪落莓苔。
[页]卷,册....[8275]721,21
第25笔
　　　　赠禅友　李洞
散花留内殿，宫女梦谈禅。树杪开楼锁，云中认岳莲。
溪声过长耳，筇节出羸肩。飞句相招宿，多逢有月[8275]天。
[页]卷,册....[8276]721,21
第26笔
　　　　早春友人访别南归　李洞
南归来取别，穷巷坐青苔。一盏薄醨酒，数枝零落梅。
潮生楚驿闭（一作泽阔），星在越楼开。明日望君处，前临风月台。
[页]卷,册....[8276]721,21
第27笔
　　　　题云际寺　李洞
开门风雪顶，上彻困飞禽。猿戏青冥里，人行紫阁（一作翠）阴。
腊泉冰下出，夜磬月中寻。尽欲居岩（一作官）室，如何不住心。
[页]卷,册....[8276]721,21
第28笔
　　　　山寺老僧　李洞
云际众僧里，独攒眉似愁。护茶高夏腊，爱火老春秋。
海浪南曾病，河冰北苦游。归来诸弟子，白遍后生头。
[页]卷,册....[8276]721,21
第29笔
　　　　同僧宿道者院　李洞
携文过（一作三）水宿，拂席四廊尘。坠果敲楼瓦，高萤映鹤身。
点灯吹叶火，谈佛悟山人。尽有栖霞志，好谋三教邻。
[页]卷,册....[8276]721,21
第30笔
　　　　古柏　李洞
手植知何代，年齐偃盖松。结根生别树，吹子落邻峰。
古干经龙嗅，高烟过雁冲。可佳繁叶尽，声不碍秋钟。
[页]卷,册....[8276]721,21
第32笔
　　　　避地冬夜与二三禅侣吟集茅斋　李洞
四海通禅客，搜吟会草亭（一作叶拥扃）。捻髭孤烛白，闭木众山青。
松（一作壁）挂敲冰杖，罏温注月缾。独愁悬（一本缺）旧旆，笏冷立残星。
[页]卷,册....[8277]721,21
第33笔
　　　　赠道微禅师　李洞
铜缾涩泻水，出碛蹑莲层。猛虎降低鼠，盘雕望小蝇。
通禅五天日，照祖几朝灯。短发归林白，何妨剃未能。
[页]卷,册....[8277]721,21
第34笔
　　　　吊草堂禅师　李洞
杖屦疑师在，房关四穷蛬。贮缾经腊水，响塔隔山钟。
乳鸽沿苔井，（一作樵客收林果）斋猿散雪峰。如何不见性，倚遍寺前松。（一作月下哭双松）。
[页]卷,册....[8277]721,21
第35笔
　　　　宿长安苏雍主簿厅　李洞
县对数峰云，官清主簿贫。听更池上鹤，伴值岳阳人。
井锁煎茶水，厅关捣药尘。往来多屣步，同舍即诸邻。
[页]卷,册....[8277]721,21
第36笔
　　　　秋宿润州刘处士江亭[8277]　李洞
北梦风吹断，江边处士亭。吟生万井月，见尽一天星。
浪静鱼冲锁（一作石），窗（一作空）高鹤听经。东西渺（一作杳）无际（一作畔），世界半沧溟。
[页]卷,册....[8278]721,21
第37笔
　　　　秋日曲江书事　李洞
门摇枯苇影，落日共鸥归。园近鹿来熟，江寒人到稀。
片云穿塔（一作窦）过，枯叶入城飞。翻怕宾鸿至，无才动礼闱。
[页]卷,册....[8278]721,21
第38笔
　　　　秋宿经（一作荆）上人房　李洞
江房无叶落，松影带山高。满寺中秋月，孤窗入夜涛。
旧真悬石壁，衰发落铜刀。卧听晓耕者，与师知苦劳。
[页]卷,册....[8278]721,21
第39笔
　　　　冬日题觉公牛头兰若　李洞
天寒高木静，一磬隔川闻。鼎水看山汲，台香扫雪焚。
鹤归惟（一作遥）认刹，僧步不离云。石室开禅后，轮珠谢圣君。
[页]卷,册....[8278]721,21
第40笔
　　　　送皇甫校书自蜀下峡归觐襄阳　李洞
蜀道波不竭，巢乌出浪痕。松阴盖巫峡，雨色彻荆门。
宿寺青山（一作灯，一作蜂）尽，归林彩服翻。苦吟怀冻馁，为吊浩然魂。
[页]卷,册....[8278]721,21
第41笔
　　　　题西明寺攻文僧林复上人房　李洞
谁寄湘南（一作江）信，阴窗砚起津。烧痕碑入集，海角寺留真。
楼憩长空鸟，钟惊半阙人。御沟圆月会，似在[8278]草堂身（一作贫）。
[页]卷,册....[8279]721,21
第42笔
　　　　寄翠微无可上人（一作无学禅师）　李洞
远近众心归，居然（一作山，一作禅居）占翠微。展经猿识字，听法虎知非。
泉注城池梦，霞生侍卫衣。玄机不可学（一作觉），何似总无机。
[页]卷,册....[8279]721,21
第43笔
　　　　喜鸾公自蜀归　李洞
禁院对（一作闭）生台，寻师到绿槐。寺高猿看讲，钟动鸟知斋。
扫石月盈帚，滤泉花满筛。归来逢圣节，吟步上尧阶。
[页]卷,册....[8279]721,21
第44笔
　　　　题新安国寺　李洞
佛亦遇艰难，重兴叠废坛。偃松枝旧折，画竹粉新干。
开讲宫娃听，抛生禁鸟餐。钟声入帝梦，天竺化长安。
[页]卷,册....[8279]721,21
第45笔
　　　　蕃寇侵逼南归道中　李洞
云州（一作阳）三万骑，南走（一作赴）疾飞鹰。回碛星低雁，孤城月伴僧。
敲关通汉节，倾府守河冰。无处论边事，归溪夜结罾。
[页]卷,册....[8279]721,21
第46笔
　　　　送东宫贾正字之蜀　李洞
南朝献（一作驮）晋史，东蜀（一作蜀地）瞰巴楼。长栈怀宫树（一作馆），疏峰露剑州。
半空飞雪化，一道白云流。若次江边邑，宗诗为遍搜。
[页]卷,册....[8279]721,21
第47笔
　　　　吊侯圭常侍　李洞
我重君能赋，君褒我解诗。三堂一拜遇，四海两心知。
影挂僧挑烛，名传鹤拂碑。涪江吊孤冢，片月下（一作落）峨嵋。
[页]卷,册....[8280]721,21
第48笔
　　　　颜上人房（一作题西明自觉上人房）　李洞
御沟临岸行，远岫见云生。松下度三伏，磬中销五更。
雨淋经阁白，日闪剃刀明。海畔终须去，烧灯老国清。
[页]卷,册....[8280]721,21
第49笔
　　　　题薛少府庄　李洞
何须凿井饮，门占古溪居。寂寞苔床卧，寒虚玉柄书。
有期登白阁，又得赏红蕖。清浅蒲根水，时看鹭啄鱼。
[页]卷,册....[8281]722,21
第50笔
　　　　寄太白隐者　李洞
开辟已来雪，为山长欠春。高遮辞（一作云凝藏）碛雁，寒噤入川人。
栈阁交（一作连）冰柱，耕樵隔日轮。此中栖息者，不识两京尘。
[页]卷,册....[8281]722,21
第51笔
　　　　秋宿青龙禅阁　李洞
前山不可望，暮色渐沉规。日转须弥北，蟾来渤海西。
风铃乱僧语，霜枿欠猿啼。阁外千家月（一作梦），分明见里迷。
[页]卷,册....[8281]722,21
第52笔
　　　　登圭峰旧隐寄荐福栖白上人　李洞
返照塔轮边，残霖滴几悬。夜寒吟病甚，秋健讲声圆。
粟穗干灯焰，苔根浊水泉。（一作内殿思行后，岩房约在前）。西峰埋藓石，秋月即师禅。
[页]卷,册....[8281]722,21
第53笔
　　　　将之蜀别友人　李洞
嘉陵雨色青（一作清），澹别酌参苓。到蜀高诸岳，窥天合四溟。
书来应隔雪，梦觉已无星。若遇多吟友，何妨勘竺经。
[页]卷,册....[8282]722,21
第54笔
　　　　吊膳曹从叔郎中　李洞
华省支残俸，寒蔬办祭稀。安坟对白阁，买石折朱衣。
蜀客弹琴哭，江鸥入宅飞。帆吹佳句远，不独遍王畿。
[页]卷,册....[8282]722,21
第55笔
　　　　乱后龙州送郑郎中兼寄郑侍御　李洞
待车登叠（一作沓）嶂，经乱集鸰原。省坏兰终洁（一作飘叶），台寒（一作空）柏有根。
县清江入峡，楼静雪连村。莫隐匡山社，机云受晋（一作晋受）恩。
[页]卷,册....[8282]722,21
第56笔
　　　　段秀才溪居送从弟游泾陇　李洞
抱疾寒溪卧，因循草木青。相留开夏蜜（一作闻夏蛩），辞去见秋萤。
朔雪痕（一作寒）侵雍，边烽焰（一作夜）照泾。烟沈陇山色，西望涕交零。
[页]卷,册....[8282]722,21
第57笔
　　　　题刘相公光德里新搆茅亭　李洞
野色迷亭晓，龙墀待押班。带涎移海木，兼雪写湖山。
月白吟床冷，河清直印闲。唐封三万里，人偃翠微间。
[页]卷,册....[8282]722,21
第58笔
　　　　江峡寇乱寄怀吟僧[8282]　李洞
半锡探寒流，别师猿鹤洲。二三更后雨，四十字边（一作论）秋。
立塞吟霞石，敲鼙看雪楼。扶亲何处隐，惊梦入嵩丘。
[页]卷,册....[8283]722,21
第59笔
　　　　贺昭国从叔员外转本曹郎中　李洞
苔砌塔阴浓，朝回尚叫蛬。粟征山县欠，官转水曹重。
灯照楼中雨，书求海上峰。诗家无骤显，一一古人踪。
[页]卷,册....[8283]722,21
第60笔
　　　　赠宋校书　李洞
曾伴元戎猎，寒来梦北军。闲身不计日，病鹤（一作鹿）放归〔云〕（林）。
石上铺棋势，船中赌酒分。长言买天姥，高卧谢人群。
[页]卷,册....[8283]722,21
第61笔
　　　　越公上人洛中归寄南孟家兄弟　李洞
洛下因归去，官西忆二龙。笠漫河岸雪，衣著虢城钟。
睡鸭浮寒水，樵人出远峰。贺当化闾俗，护取草堂松。
[页]卷,册....[8283]722,21
第62笔
　　　　龙州送裴秀才　李洞
违拜旆旗前，松阴路半千。楼冲高雪会，驿闭乱云眠。
牓挂临江省，名题赴宅筵。人求新蜀赋，应贵浣花牋。
[页]卷,册....[8283]722,21
第63笔
　　　　题慈恩友人房　李洞
贾生耽此寺，胜事入诗多。鹤宿星千树，僧归烧一坡。
塔棱垂雪水，江色映茶锅。长久堪栖息，休言忆镜[8283]波。
[页]卷,册....[8284]722,21
第64笔
　　　　寄窦禅山薛秀才　李洞
窦岭吟招隐，新诗满集贤。白衫春絮暖，红纸夏云鲜。
琴缠江丝细，棋分海石圆。因知醉公子，虚写世人传。
[页]卷,册....[8284]722,21
第65笔
　　　　西蜀与崔先生话东洛旧游　李洞
王屋峭难名，三刀梦四更。日升当地缺，星尽未天明。
度雪云林湿，穿松角韵清。崔家开锦浪，忆著水窗声。
[页]卷,册....[8284]722,21
第66笔
　　　　上昭国水部从叔郎中　李洞
极南极北游，东泛复西流。行匝中华地，魂销四海秋。
题诗在琼府，附舶出青州。不遇一公子，弹琴吊古丘。
[页]卷,册....[8284]722,21
第67笔
　　　　题玉芝赵尊师院　李洞
晓起磬房前，真经诵百篇。漱流星入齿，照镜石差肩。
静闭街西观，存思海上仙。闲听说五岳，穷遍一根莲。
[页]卷,册....[8284]722,21
第68笔
　　　　送卢少府之任巩洛　李洞
从知东甸尉，铨注似恩除。带土移嵩术，和泉送尹鱼。
印床寒鹭宿，壁记醉僧书。堂下诸昆在，无妨候起居。
[页]卷,册....[8284]722,21
第69笔
　　　　送人归觐河中　李洞
青门冢前别，道路武关西。有寺云连石，无僧叶满溪。
河长随鸟尽，山远与人齐。觐省波涛县，寒窗响曙鸡。
[页]卷,册....[8285]722,21
第70笔
　　　　锦城秋寄怀弘播上人　李洞
极顶云兼冻，孤城露洗初。共辞嵩少雪，久绝贝多书。
远照雁行细，寒条狖挂虚。分泉煎月色，忆就茗林居。
[页]卷,册....[8285]722,21
第71笔
　　　　圭峰溪居寄怀韦曲曹秀才　李洞
南北飞山雪，万片寄相思。东西曲流水，千声泻别离。
巴猿学道引，陇鸟解吟诗。翻羡家林赏，世人那得知。
[页]卷,册....[8285]722,21
第72笔
　　　　送舍弟之山南　李洞
南山入谷游，去彻山南州。下马云未尽，听猿星正稠。
印茶泉遶石，封国角吹楼。远宦有何兴，贫兄无计留。
[页]卷,册....[8285]722,21
第73笔
　　　　题南鉴公山房　李洞
竹房开处峭，迥挂半山灯。石磬敲来穴，不知何代僧。
讲归双袖雪，禅起一盂冰。唯说黄桑屐，当时著秣陵。
[页]卷,册....[8285]722,21
第74笔
　　　　送知己[8285]　李洞
郡清官舍冷，枕席溅山泉。药气来人外，灯光到鹤边。
梦秦书印斗，思越画渔船。掷笏南归去，波涛路几千。
[页]卷,册....[8286]722,21
第75笔
　　　　送人赴职湘潭（第六句缺二字）　李洞
南征虽赴辟，其奈负高科。水合湘潭住，山分越国多。
梅花雪共下，文□□相和。白发陪官宴，红旗影里歌。
[页]卷,册....[8286]722,21
第76笔
　　　　过野叟居　李洞
野人居止处，竹色与山光。留客羞蔬饭，洒泉开草堂。
雨余松子落，风过术苗香。尽日无炎暑，眠君青石床。
[页]卷,册....[8286]722,21
第77笔
　　　　吊郑宾客　李洞
朝行丧名节，岳色惨天风。待漏秋吟断，焚香夜直空。
骨寒依垄草，（一作兔，一作树），家尽逐边鸿。一吊知音后，归来碎峄桐。
[页]卷,册....[8286]722,21
第78笔
　　　　送从叔书记山阴隐居　李洞
山顶绝茅居，云泉遶枕虚。烧移僧影瘦，风展鹭行疏。
卷箔清江月，敲松紫阁书。由来簪组贵，不信教猿锄。
[页]卷,册....[8286]722,21
第79笔
　　　　避暑庄严禅院　李洞
定里无烦热，吟中达性情。入林逢客话，上塔接僧行。
八水皆知味，诸翁尽得名。常论冰井近，莫便厌浮[8286]生。
[页]卷,册....[8287]722,21
第80笔
　　　　寄清演　李洞
忽闻清演病，可料苦吟身。不见近诗久，徒言华发新。
别来山已破，住处月为邻。几遶庭前树，于今四十春。
[页]卷,册....[8287]722,21
第81笔
　　　　迁村居二首　李洞
移居入村宇，树阙见城隍。云水虽堪画，恩私不可忘。
猿涎滴鹤氅，尘尾拂僧床。弃逐随樵牧，何由报稻粱。

歌乐听常稀，茅亭静掩扉。槎（一作画）来垂钓次，月落问安归。
远客传烧研，幽禽看衲衣。眼前无俗事，松雨蜀山辉。

[页]卷,册....[8287]722,21
第82笔
　　　　出山睹春牓　李洞
未老鬓毛焦，心归向石桥。指霞辞二纪，吟雪遇三朝。
连席频登相，分廊尚祝尧。回眸旧行侣，免使负嵩樵。
[页]卷,册....[8287]722,21
第83笔
　　　　贾岛墓　李洞
一第人皆得，先生岂不销。位卑终蜀士，诗绝占唐朝。
旅葬新坟小，魂归故国遥。我来因奠洒，立石用为标。
[页]卷,册....[8287]722,21
第84笔
　　　　观水墨障子[8287]　李洞
若非神助笔，砚水恐藏龙。研尽一寸墨，扫成千仞峰。
壁根堆乱石，床罅插枯松。岳麓穿因鼠，湘江绽为蛬。
挂衣岚气湿，梦枕浪头舂。只为少颜色，时人著（一作看）意慵。
[页]卷,册....[8288]722,21
第85笔
　　　　对棋　李洞
小槛明高雪，幽人斗智棋。日斜抛作劫，月午蹙（一作变）成迟。
倚杖湘僧算，翘松野鹤窥。侧楸敲醒睡，片石夹吟诗。
雨点奁中渍，灯花局上吹。秋涛寒竹寺，此兴谢公知。
[页]卷,册....[8288]722,21
第86笔
　　　　题竹溪禅院　李洞
溪边（一作连）山一色，水拥竹千竿。鸟触翠微湿，人居酷暑寒。
风摇缾影碎，沙陷履痕端。爽极青（一作清）崖树，平流绿峡滩。
闲来披衲数，涨后卷经看。三境通禅寂，嚣尘染著难。
[页]卷,册....[8288]722,21
第87笔
　　　　投献吏部张侍郎十韵　李洞
苔染马蹄青，何曾似在城。不于僧院宿，多傍御沟行。
隐岫侵巴叠，租田带渭平。肩囊寻省寺，袖轴遍公卿。
梦入连涛郡，书来积雪营。泪随边雁堕，魂逐（一作共）夜蝉惊。
发愤巡江塔，无眠数县更。玄都一病客，兴善几回莺。
贡艺披沙细，酬恩戴岳轻。心期公子念，滴酒在雕楹。
[页]卷,册....[8288]722,21
第88笔
　　　　终南山二十韵　李洞
关内平田窄，东西截杳冥。雨侵诸县黑，云破九门青。
暂看犹无暇，长栖信有灵。古苔秋渍斗，积雾夜昏萤。
怒恐撞天漏，深疑隐地形。盘根连北岳，转影落南溟。
穷穴何山出，遮蛮上国宁。残阳高照蜀，败叶远浮泾。
𣃁竹烟岚冻，偷湫雨雹腥。闲房僧灌顶，浴涧鹤遗翎。
梯滑危缘索，云深静唱经。放泉惊鹿睡，闻磬[8288]得人醒。
踏著神仙宅，敲开洞府扃。棋残秦士局，字缺晋公铭。
一谷势当午（一作开子），孤峰耸起丁。远平丹凤阙，冷射五侯厅。
万丈冰声折，千寻树影停（一作亭）。望中仙岛动，行处月轮馨。
叠石移临砌，研胶泼上屏。明时献君寿，不假老人星。
[页]卷,册....[8288]722,21
第89笔
　　　　秋日同觉公上人眺慈恩塔六韵　李洞
九级耸莲宫，晴登袖拂虹。房廊窥井底，世界出笼中。
照牖三山火，吹铃八极风。细闻槎客语，遥辨海鱼冲。
禁静声连北，江寒影在东。谒师开秘锁，尘日闭虚空。
[页]卷,册....[8289]722,21
第90笔
　　　　感知上刑部郑侍郎　李洞
寄掩白云司，蜀都高卧时。邻僧照（一作点）寒竹（一作烛），宿鸟动秋池。
帝诵嘉莲表，人吟宝剑诗。石渠流月断，画角截江吹。
闲出黄金勒，前飞白鹭鹚。公心外国说，重望两朝（一作川）推。
静藓斜圭影，孤窗响锡枝。兴幽松雪见，心苦砚冰知。
缘杖虫声切，过门马足迟。漏残终卷读，日下大名垂。
平碛容雕上，仙山许狖窥。数联金口出，死兔愧丘为。
[页]卷,册....[8289]722,21
第91笔
　　　　叙事寄荐福栖白（一作听白公话旧）　李洞
险倚石屏风，秋涛梦越中。前朝吟会散，故国讲流终。
北地闻巴狖，南山见碛鸿。楼高惊雨阔，木落觉城空。
兔满期姚监，蝉稀别楚公（一作望塞翁）。净缾光照客，拄杖朽生虫。
平地塔千尺，半空灯一笼。祝尧谈几句，旋泻海涛东。（栖白有宣宗寿昌节诗）
[页]卷,册....[8289]722,21
第92笔
　　　　送龙州田使君旧诗家[8289]　李洞
御札轸西陲，龙州出牧时。度关云作雪，挂栈水成澌。
剑淬号猿岸，弓悬宿鹤枝。江灯混星斗，山木乱枪旗。
锁库休秤药，开楼又见诗。无心陪宴集，吟苦忆京师。
[页]卷,册....[8290]722,21
第93笔
　　　　和（一作送）知己赴任华州　李洞
东门罢相郡，此拜动京华。落日开宵印，初灯见早麻。
鹤身红旆拂，仙掌白云遮。塞色侵三县，河声聒两衙。
松根醒客酒，莲座（一作叶）隐僧家。一道帆飞直，中筵岳影斜。
书名（一作铭）寻雪石，澄鼎露金沙。锁合眠关吏，杯寒啄庙鸦。
分台话嵩洛，赛雨恋（一作拜）烟霞。树谷期招隐，吟诗煮柏茶。
[页]卷,册....[8290]722,21
第94笔
　　　　题咸阳楼　李洞
晚亚（一作垒）古城门，凭高黯客魂。塞侵秦旧国，河浸汉荒村。
客（一作官）路飏（一作扬）书烬，人家带水痕。猎频虚冢穴，耕苦露松根。
墙外峰黏汉，冰中日晃原。断碑移作砌，广第灌成园。
北马疑眠碛，南人忆钓湓。桥闲野鹿过，街静禁鸦翻。
滩鼓城隍动，云冲太白昏。标衣多吕裔，荷锸或刘孙。
吊问难知主，登攀强滴樽。不能扶壮势，冠剑惜乾坤。
[页]卷,册....[8290]722,21
第95笔
　　　　赠兴善彻公上人　李洞
师资怀剑外，徒步管街东。九里山横烧，三条木落风。
古池曾看鹤，新塔未吟虫。夜久龙髯冷，年多尘尾空。
心宗本无碍，问学岂难同。
[页]卷,册....[8290]722,21
第96笔
　　　　龙池春草　李洞
龙池清禁里，芳草傍池春。旋长方遮岸，全生不染尘。
和风轻动色，湛露静流津。浅得承天步，深疑遶御[8290]轮。
鱼寻倒影没，花带湿光新。肯学长河畔，绵绵思远人。
[页]卷,册....[8291]722,21
第97笔
　　　　秋宿梓州牛头寺　李洞
月去簷三尺，川云入寺楼。灵山顿离众，列宿不多稠。
篆字焚初缺，翻经诵若流。窗闲二江冷，帘卷半空秋。
诏散松梢别，棋终竹节收。静增双阙念，高并五翁游。
鹤梦生红日，云闲锁梓州。望空工部眼，搔乱广文头。
石室僧调马，银河客问牛。晓楼归下界，大地一浮沤。
[页]卷,册....[8291]722,21
第98笔
　　　　送韦太尉自坤维除广陵　李洞
全蜀拜扬州，征（一作徂）东辍武侯。直来万里月，旁到五峰秋。
幢冷遮高雪，旗（一作旌）闲卓乱流。谢朝明主喜，登省旧寮愁。
隔海城通舶，连河市响楼。千官倚元老，虚梦法云游。
[页]卷,册....[8291]722,21
第99笔
　　　　赠曹郎中崇贤所居（一作上崇贤曹郎中）　李洞
闲坊宅枕穿宫水，听水分衾盖蜀缯（一作尽蜀僧）。药杵声中捣残梦，茶铛影里煮孤灯。
刑曹树荫千年井，华岳楼开万仞冰。诗句变风官渐紧，夜涛舂断海边藤。
[页]卷,册....[8292]723,21
第100笔
　　　　赠昭应沈少府　李洞
行宫接县判云泉，袍色虽青骨且仙。鄠杜忆过梨栗墅，潇湘曾棹雪霜天。
华山僧别留茶鼎，渭水人来锁钓船。东送西迎终几考，新诗觅得两三联。
[页]卷,册....[8292]723,21
第101笔
　　　　上司空员外　李洞
禅心高卧似疏慵，诗客经过不厌重。藤杖几携量碛雪，玉鞭曾把数嵩峰。
夜眠古巷（一作卷）当城月，秋直清曹入省钟。禹凿故山归未得，河声暗（一作聒）老两三松。
[页]卷,册....[8292]723,21
第102笔
　　　　叙旧游寄栖白　李洞
老著重袍坐石房，竺经休讲白眉长。省冲鼍没投江岛，曾看鱼飞倚海樯。
晓炙冻盂原日气，夜挑莲碗禁灯光。吟诗五岭寻无可，倏忽如今四十霜。
[页]卷,册....[8292]723,21
第103笔
　　　　哭栖白供奉　李洞
闻说孤窗坐化时，白莎萝雨滴空池。吟诗堂里秋关影，礼佛灯前夜照碑。
贺雪已成金殿梦，看涛终负石桥（一作楼）期。逢山对月还惆怅，争得无言似祖师。
[页]卷,册....[8293]723,21
第104笔
　　　　赠入内供奉僧　李洞
内殿谈经惬帝怀，沃州归隐计全乖。数条雀尾来南海，一道蝉声噪御街。
石枕纹含山里叶，铜缾口塞井中柴。因逢夏日西明讲，不觉宫人拔凤钗。
[页]卷,册....[8293]723,21
第105笔
　　　　感恩书事寄上集义司徒相公　李洞
积雪峰西遇奖称，半家寒骨起沟塍。镇时贤相回人镜，报德慈亲点佛灯。
授钺已闻诸国静，坐筹重见大河澄。功居第一图烟阁，依旧终南满杜陵。
[页]卷,册....[8293]723,21
第106笔
　　　　赠永崇李将军充襄阳制置使　李洞
拜官门外发辉光，宿卫阴符注几行。行处近天龙尾滑，猎时陪帝马鬃香。
九城王气生旗队，万里寒风入箭疮。从此浩然声价歇，武中还有李襄阳。
[页]卷,册....[8293]723,21
第107笔
　　　　寄淮海惠泽上人　李洞
海涛痕满旧征衣，长忆初程宿翠微。竹里桥鸣知马过，塔中灯露见鸿飞。
眉毫（一作毛）别后应盈尺，岩木居来定几围。他日愿师容一榻，煎茶扫地学忘机。
[页]卷,册....[8293]723,21
第108笔
　　　　春日隐居官舍感怀[8293]　李洞
风吹烧烬杂汀沙，还似青溪旧寄家。入户竹生床下叶，隔窗莲谢镜中花。
苔房毳客论三学，雪岭巢禽看两衙。销得人间无限事，江亭月白诵南华。
[页]卷,册....[8294]723,21
第109笔
　　　　春日即事寄一二知己　李洞
浴马池西一带泉，开门景物似樊川。朱衣映水人归县，白羽遗泥鹤上天。
索米夜烧风折木，无车（一作驴，一作舆）春养雪藏鞭。缙绅处士知章句，忍使孤窗枕泪眠。
[页]卷,册....[8294]723,21
第110笔
　　　　废寺闲居寄怀一二罢举（一本无此二字）知己（一作省归郎）　李洞
病居废朝冷吟烟，无力争飞类病蝉。槐省老郎蒙主弃，月陂（一作波）孤客望谁怜。
税房兼得调猿石，租地仍分浴鹤泉。处世堪惊又堪愧，一坡山色不论钱。
[页]卷,册....[8294]723,21
第111笔
　　　　题尼大德院　李洞
云鬟早岁断金刀，戒律曾持五百条。台上灯红莲叶密，眉间毫白黛痕销。
绣成佛国银为地，画出王城雪覆桥。清净高楼松桧寺，世雄翻愧自低腰。
[页]卷,册....[8294]723,21
第112笔
　　　　怀张乔张霞　李洞
西风吹雨叶还飘，忆我同袍隔海涛。江塔眺山青入佛，边城履雪白连雕。
身离世界归天竺，影挂虚空度石桥。应念无成独流转，懒磨铜片鬓毛焦。
[页]卷,册....[8294]723,21
第113笔
　　　　赠徐山人　李洞
徐生何代降坤维，曾伴园公采紫芝。瓦砾变黄忧世换，髭须放白怕人疑。
山房古竹于树，海岛灵童寿[8294]等龟。知叹有唐三百载，光阴未抵一先棋。
[页]卷,册....[8295]723,21
第114笔
　　　　寄南岳僧　李洞
新秋日后晒书天，白日当松影却圆。五字句求方寸佛，一条街擘两行蝉。
不曾著事于机内，长合教山在眼前。花落俦公房外石，调猿弄虎叹无缘。
[页]卷,册....[8295]723,21
第115笔
　　　　华山　李洞
碧山长冻地长秋，日夕泉源聒华州。万户烟侵关令宅，四时云在使君楼。
风驱雷电临河震，鹤印神仙出月游。峰顶高眠灵药熟，自无霜雪上人头。
[页]卷,册....[8295]723,21
第116笔
　　　　和曹监春晴见寄　李洞
竺庙邻钟震晓鸦，春阴盖石似仙家。兰台架列排书目，顾渚香浮瀹茗花。
胶溜石松粘鹤氅，泉离冰井熨僧牙。功成名著扁舟去，愁睹前题罩碧纱。
[页]卷,册....[8295]723,21
第117笔
　　　　赠三惠大师　李洞
枫猿峤角别多时，二教兼修内学师。药树影中频缀偈，莲峰朵下几窥棋。
游归笋长齐童子，病起巢成露鹤儿。诏落五天开夏讲，两街人竞礼长眉。
[页]卷,册....[8295]723,21
第118笔
　　　　送醉画王处士　李洞
几年乘兴住南吴，狂醉兰舟夜落湖。别后鹤毛描转细，近来牛角饮还粗。
同餐夏果山何处，共钓秋涛石在无。关下相逢怪予老，篇章役思绕寰区。
[页]卷,册....[8295]723,21
第119笔
　　　　闻杜鹃　李洞
万古潇湘波上云，化为流血杜鹃身。长疑啄破青山色，祇恐啼穿白日（一作月）轮。
花落玄宗回（一作归）蜀道，雨收（一作飞）工部宿江津。声（一作一）声犹得到（一作恐聒）君耳，不见千秋（一作家）一（一作愁）甑尘。
[页]卷,册....[8296]723,21
第120笔
　　　　赋得送轩辕先生归罗浮山　李洞
旧山归隐浪摇青，绿鬓山童一帙经。诗（一作符）帖布帆猿鸟看，药煎金鼎鬼神听。
洞深头上聆仙语（一作觉船过），船（一作楼）静鼻中闻海猩。此处先生应不住，吾君南望漫劳形。
[页]卷,册....[8296]723,21
第121笔
　　　　送包处士　李洞
秋（一作愁）思枕月卧潇湘，寄宿慈恩竹（一作寺）里房。性急却（一作还）于棋上慢，身闲未免药中忙。
休抛手网惊龙睡，曾挂头巾拂鸟行。闻说石门君旧隐，寒峰溅瀑坏书堂。
[页]卷,册....[8296]723,21
第122笔
　　　　赠庞炼师（女人）　李洞
家住涪江汉语娇，一声歌戛玉楼箫。睡融春日柔金缕，妆发秋霞战翠翘。
两脸酒醺红杏妒，半胸酥嫩白云饶。若能携手随仙令，皎皎银河渡鹊桥。
[页]卷,册....[8296]723,21
第123笔
　　　　送友罢举赴边职　李洞
出剡篇章入洛文，无人细读叹俱焚。莫辞秉笏随红旆，便好携家住白云。
过水象浮蛮境见，隔江（一作关）猿叫汉州闻。高谈阔略陈从事，盟誓边庭壮我军。
[页]卷,册....[8296]723,21
第124笔
　　　　病猿[8296]　李洞
瘦缠金锁惹朱楼，一别巫山树几秋。寒想蜀门清露滴，暖怀湘岸白云流。
罢抛簷果沉僧井，休拗崖冰溅客舟。啼过三声应有泪（一作恨），画堂深不彻王侯。
[页]卷,册....[8297]723,21
第125笔
　　　　毙驴　李洞
蹇驴秋毙瘗荒田，忍把敲吟旧竹鞭。三尺焦桐（一作桐轻）背残月，一条藜杖卓（一作藤瘦斫）寒烟。
通吴白浪宽围国，倚蜀青山峭入天。如画海门搘肘望（一作看），阿谁家（一作教）卖钓鱼船。
[页]卷,册....[8297]723,21
第126笔
　　　　宿叶公棋阁　李洞
带风棋阁竹相敲，局莹无尘拂树梢。日到长天征未断，钟来岳顶劫须抛。
挑灯雪客栖寒店，供茗溪僧𦶟废巢。因悟修身试贪教，不须焚火向三茅。
[页]卷,册....[8297]723,21
第127笔
　　　　送却先辈归觐华阴　李洞
桂枝博得凤栖枝，欢觐家僮舞翠微。僧向瀑泉声里贺，鸟穿仙掌指间飞。
休停砚笔吟荒庙，永别灯笼赴锁闱。骚雅近来颓丧甚，送君傍觉有光辉。
[页]卷,册....[8297]723,21
第128笔
　　　　赠可上人　李洞
寺门和鹤倚香杉，月吐秋光到思嚵。将法传来穿泱漭，把诗吟去入嵌岩。
糢糊书卷烟岚滴，狼籍衣裳瀑布缄。不断清风牙底嚼，无因内殿得名衔。
[页]卷,册....[8297]723,21
第129笔
　　　　东川高仆射　李洞
油幢影里拜清风，十里貔貅一片雄。三印锁开霜满地，四门关定月当空。
泉浮山叶人家过，诏惹垆香鸟[8297]道通。新起画楼携客上，弦歌筵内海榴红。
[页]卷,册....[8298]723,21
第130笔
　　　　宿成都松溪院　李洞
松持节操溪澄性，一炷烟岚压寺隅。翡翠鸟飞人不见，琉璃缾贮水疑无。
夜闻子落真山雨，晓汲波圆入画图。尘拥蜀城抽锁后，此中犹梦在江湖。
[页]卷,册....[8298]723,21
第131笔
　　　　吊曹监　李洞
宅上愁云吹不散，桂林诗骨葬云根。满楼山色供邻里，一洞松声付子孙。
甘露施衣封泪点，秘书取集印苔痕。吟魂醉魄归何处，御水呜呜夜遶门。
[页]卷,册....[8298]723,21
第132笔
　　　　赠长安毕郎中　李洞
高门寒沼水连云，鹭识朱衣傍主人。地肺半边晴带雪，天街一面静无尘。
朝回座客酬琴价，衙退留僧写鹤真。从此几迁为计相，蓬莱三刻奏东巡。
[页]卷,册....[8298]723,21
第133笔
　　　　寄东蜀幕中友　李洞
官亭池碧海榴殷，遥想清才倚画栏。柳絮涨天笼地暖，角声经雨透云寒。
晓侵台座香烟湿，夜草军书蜡炬干。为话门人吟太苦，风摧兰秀一枝残。
[页]卷,册....[8298]723,21
第134笔
　　　　曲江渔父　李洞
儿孙闲弄雪霜髯，浪飐南山影入簷。卧稳篷舟龟作枕，病来茅舍网为帘。
值春游子怜莼滑，通蜀行人说鲙甜。数尺寒丝一竿竹，岂知浮世有猜嫌。
[页]卷,册....[8298]723,21
第135笔
　　　　和刘驾博士赠庄严律禅师　李洞
人言紫绶有光辉，不二心观似草衣。尘劫自营还自坏，禅门无住亦无归。
松根穴蚁通山远，塔顶巢禽见海微。每话南游偏起念，五峰波上入船扉。
[页]卷,册....[8299]723,21
第136笔
　　　　智新上人话旧　李洞
蟋蟀灯前话旧游，师经几夏我经秋。金陵市合月光里，甘露门开峰朵头。
晴眺远帆飞入海，夜禅阴火吐当楼。相看未得东归去，满壁寒涛泻白鸥。
[页]卷,册....[8299]723,21
第137笔
　　　　和淮南太尉留题凤州王氏别业　李洞
清秋看长鹭雏成，说向湘僧亦动情。节屋折将松上影，印龛移锁月中声。
野人陪赏增诗价，太尉因居著谷名。闲想此中遗胜事，宿斋吟遶凤池行。
[页]卷,册....[8299]723,21
第138笔
　　　　乙酉岁自蜀随计趁试不及　李洞
客卧涪江蘸月厅，知音唤起进趋生。寒梅折后方离蜀，腊月圆前未到京。
风卷坏亭羸仆病，雪糊危栈蹇驴行。文昌一试应关分，岂校褒斜两日程。
[页]卷,册....[8299]723,21
第139笔
　　　　龙州韦郎中先梦六赤后因打叶子以诗上　李洞
红蜡香烟扑画楹，梅花落尽庾楼清。光辉圆魄衔山冷，彩镂方牙著腕轻。
宝帖牵来狮子镇，金盆引出凤凰倾。微黄喜兆庄周梦，六赤重新掷印成。
[页]卷,册....[8299]723,21
第140笔
　　　　和寿中丞伤猿[8299]　李洞
遗挂朱栏锁半寻，清声难买恨黄金。悬崖接果今（一作身）何在，浅井窥星影已沉。
归宅叶铺曾睡石，入朝灯照旧啼林。小山罢遶随湘客，高树休升对岳禽。
天竺省怜伤倍切，亲知宽（一作知觅）和思难任。相门恩重无由报，竟托仙郎日夜吟。
[页]卷,册....[8300]723,21
第141笔
　　　　上灵州令狐相公（一作赠高仆射自安西赴阙，一作赠功臣。）　李洞
征蛮（一作南）破虏汉功臣，提剑归来万里身。笑（一作闲）倚凌烟金柱看，形容憔悴（一作消瘦，又作惆怅）老于真。
[页]卷,册....[8300]723,21
第142笔
　　　　寓言　李洞
三千宫女露娥眉，笑煮黄金日月迟。麟凤隔云攀不及，空山惆怅夕阳时。
[页]卷,册....[8300]723,21
第143笔
　　　　客亭对月　李洞
游子离魂陇上花，风飘浪卷遶天涯。一年十二度圆月，十一回圆不在家。
[页]卷,册....[8300]723,21
第144笔
　　　　宿鄠郊赠罗处士　李洞
川静星高栎（一作栗）已枯，南山落石水声粗。白云钓客窗中宿，卧数嵩峰听五湖。
[页]卷,册....[8300]723,21
第145笔
　　　　有寄（一作赠）　李洞
爱酒耽棋田处士，弹琴咏史贾先生。御沟临岸有云石，不见鹤来何处行。
[页]卷,册....[8300]723,21
第146笔
　　　　送三藏归西天国　李洞
十万里程多少碛，沙中（一作碛头）弹舌授降龙。（奘公弹舌念梵语心经，以授流沙之龙）。五天到日应头白，月落长安半夜钟。
[页]卷,册....[8300]723,21
第147笔
　　　　金陵怀古　李洞
古来无此战争功，日日戈船卷海风。一遇（一作度）灵鳌开睡眼，六朝灰尽九江空。
[页]卷,册....[8301]723,21
第148笔
　　　　长安县厅　李洞
主人寂寞客屯邅，愁绝（一作列）终南满案（一作眼）前。乞取中庭藤五尺（一作丈），为君高𣃁扣（一作望）青天。
[页]卷,册....[8301]723,21
第149笔
　　　　题晰上人贾岛诗卷　李洞
贾生诗卷惠休装，百叶莲花万里香。供得半年吟不足，长须字字顶司仓。
[页]卷,册....[8301]723,21
第150笔
　　　　送僧清演归山　李洞
毛褐斜肩背负经，晓思吟入窦山青。峰前野水横官道，踏著秋天三四星。
[页]卷,册....[8301]723,21
第151笔
　　　　赠僧　李洞
不羡王公与贵人，唯将云鹤自相亲。闲来石上观流水，欲洗禅衣未有尘。
[页]卷,册....[8301]723,21
第152笔
　　　　题学公院池莲　李洞
竹引山泉玉甃池，栽莲莫（一作却，一作休）怪藕生丝。如何不似麻衣客，坐对秋风待一枝。
[页]卷,册....[8301]723,21
第153笔
　　　　山居喜友人见访　李洞
入云晴𣃁茯苓还，日暮逢迎木石间。看待诗人无别物，半潭秋水（一作烧）一房山。
[页]卷,册....[8301]723,21
第154笔
　　　　秋宿长安韦主簿厅　李洞
水木清凉夜直厅，愁人楼上唱寒更。坐劳同步帘前月，鼠动床头印锁声。
[页]卷,册....[8301]723,21
第155笔
　　　　冬忆友人　李洞
吟上山前数竹枝，叶翻似雪落霏霏。枕前明月谁动影，睡里惊来不觉归。
[页]卷,册....[8302]723,21
第156笔
　　　　怀圭峰影林泉　李洞
吾家旧物贾生传，入内遥分锡杖泉。鹤去帝移宫女散，更堪呜咽过楼前。
[页]卷,册....[8302]723,21
第157笔
　　　　赠青龙印禅师　李洞
雨涩秋刀剃雪时，庵前曾礼草堂师。居人昨日相过说，鹤已生孙竹满池。
[页]卷,册....[8302]723,21
第158笔
　　　　戏赠侯常侍　李洞
葛洪卷与江淹赋，名动天边傲石居。两蜀词人多载后，同君讳却马相如。
[页]卷,册....[8302]723,21
第159笔
　　　　绣岭宫词　李洞
春日迟迟春草绿，（一作春草萋萋春水绿），野棠开尽飘香玉。绣岭宫前鹤发翁，犹唱开元太平曲。
[页]卷,册....[8302]723,21
第160笔
　　　　中秋月（一作廖凝诗）　李洞
九十日秋色，今秋已半分。孤光吞列宿，四面绝微云。
众木排疏影，寒流叠细纹。遥遥望丹桂，心绪更纷纷。
[页]卷,册....[8302]723,21
第161笔
　　　　宿书僧（一作记）院　李洞
夜水笔前澄，时推外学能。书成百个字，庭转几遭灯。
寄墨大坛吏，分牋蜀国僧。为题江寺塔，牌挂入云层。
[页]卷,册....[8302]723,21
第162笔
　　　　雪　李洞
迢迢来极塞，连阙谓（一作渭）风吹。禅客呵金锡，征人擘冻旗。
细填虫穴满，重压鹤巢攲。有影晴飘野，无声夜落池。
正繁秦甸暖，渐厚楚宫饥。冻挹分泉涩，光凝二阁痴。
踏遗兰署迹，听起石门思。用表丰年瑞，无令扫玉墀。
[页]卷,册....[8303]723,21
第163笔
　　　　述怀二十韵献覃怀相公　李洞
帝梦求良弼，生申属圣明。青云县器业，白日贯忠贞（一作精）。
霭霭随春动，忻忻共物荣。静宜浮竞息，坐觉好风生。
万国闻应跃，千门望尽倾。瑞含杨柳色，气变管弦声。
百辟寻知度，三阶正有程。鲁儒规蕴藉，周诰美和平。
碧水遗幽抱，朱丝寄远情。风流秦印绶，仪表汉公卿。
忠谠期登用，回邪自震惊。云开长剑倚，路绝一峰横。
九野方无事，沧溟本不争。国将身共计，心与众为城。
早晚中条下，红尘一顾清。南潭容伴鹤，西笑忽迁莺。
折树恩难报，怀仁命甚轻。二年犹困辱，百口望经营。
未在英侯选，空劳短羽征。知音初（一作祈）相国，从此免长鸣。
[页]卷,册....[8303]723,21
第164笔
　　　　岁暮自广江至新兴往复中题峡山寺　李洞
薄暮缘西峡，停桡一访僧。鹭巢行卧柳，猿饮倒垂藤。
水曲岩千叠，云深树百层。山风寒殿磬，溪雨夜船灯。
滩涨危槎没，泉冲怪石崩。中台一襟泪，岁杪别良朋。
[页]卷,册....[8303]723,21
第165笔
　　　　冬日送凉州刺史　李洞
宠饯西门外，双旌出汉陵。未辞金殿日，已梦雪山灯。
地远终峰尽，天寒朔气凝。新年行已到，旧典听难[8303]胜。
吏扫盘雕影，人遮散马乘。移军驼驮角，下塞掾河冰。
猎近昆仑兽，吟招碛石僧。重输右藏实，方见左车能。
兵聚边风急，城宽夜月澄。连营烟火岭，望诏几回登。
[页]卷,册....[8304]723,21
第166笔
　　　　过贾浪仙旧地　李洞
鹤外唐来有谪星，长江东注冷沧溟。境搜松雪仙人岛，吟歇林泉主簿厅。
片月已能临榜黑，遥天何益抱坟青。年年谁不登高第，未胜骑驴入画屏。
[页]卷,册....[8304]723,21
第167笔
　　　　句　李洞
公道此时如不得，昭陵恸哭一生休。（北梦琐言云，洞三榜，裴贽第二榜，策夜，帘前献诗云云，寻卒蜀中，贽无子，人谓屈洞所致）。
[页]卷,册....[8304]723,21