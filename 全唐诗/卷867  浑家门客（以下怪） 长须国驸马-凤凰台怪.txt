第1笔
　　　　浑家门客联句
　　文明初，毘陵滕庭俊之洛调选，至荥水西，投道傍庄家，见二人，一
　　称麻大，名来和，一称和且耶。言同作浑家门客，邀庭俊赴其馆，饮
　　啖，各赋诗，题曰：同在浑家平原门馆联句，忽被主人觅唤，乃知坐
　　厕屋下。傍有大苍蝇，秃扫帚而已。庭俊先患热疾，自此顿愈。
自与浑家邻，馨香遂满身。无心好清静，人用去灰尘。（麻大赋。）

终朝每去依烟火，春至还归养子孙。曾向苻王笔端坐，尔来求食浑家门。（和且耶赋。）

[页]卷,册....[9811]867,24
第2笔
　　　　长须国驸马咏妻
　　大足初，有士人随新罗使泛海，风吹至一处，人皆长须，号长须国。
　　其王拜士人为驸马，主甚美而有须，嫔姬亦然。士人每见之不悦，因
　　赋此诗，王大笑曰：驸马竟未能忘情于小女颐颔间乎。忽一日，其君
　　臣忧戚，士人怪问之，王泣曰：吾国有难，非驸马不能救。士人惊曰
　　：茍难可弭，性命不敢辞也。王乃令具舟，命使随往，谓曰：烦驸马
　　一谒海龙王，但言东海第三汊第七岛长须国有难求救，我国绝微，须
　　再三言之。因涕泣执手而别。士人登舟，瞬息至岸，乃前求谒龙王。
　　王降阶迎，访其来意。士人具说，龙王即命速勘。良久，一人入白，
　　境内并无此国。士人复哀诉，龙王更敕使者细寻勘。食顷，使者返曰
　　：此鸟虾合供大王此月食[9811]料，前日已追到。龙王笑曰：客固为
　　虾所魅耳。吾虽为王，所食皆禀天符，今为客减食。乃令引客视之，
　　见铁镬数十如屋，满中是虾，有五六头，色赤，大如臂，见客跳跃，
　　似求救状。引者曰：此虾王也。士人不觉悲泣，龙王命赦虾王一镬，
　　令使送客归中国。二夕，至登州，顾二使，乃巨龙也。
花无叶不妍，女无须亦丑。丈人试遣无，未必不如有。
[页]卷,册....[9812]867,24
第3笔
　　　　原陵老翁吟
　　神龙中，庐江何让之赴洛，见原陵盘石上坐一翁，眉鬓皓然，著賨幪
　　巾，襦袴，帻乌纱，抱膝南望吟诗。让之已讶其非人，翁忽又吟，让
　　之遽欲前执，翁倏然跃入丘中，让之从焉，翁已复本形为一狐跳出。
　　让之见几案上有一帖文书，题云应天狐超异科策，怀之跃出。后数日
　　，有僧备三百缣购赎，让之纳缣，仍不与书帖。经月余，其弟至，问
　　让之取书帖去，即化为一狐。未几，有敕捕内库被人盗贡绢三百疋，
　　寻踪及让之，获其缣，让之不能雪，卒毙枯木。
野田荆棘春，闺阁绮罗新。出没头上日，生死眼前人。
欲知我家在何处，北邙松柏正为邻。

洛阳女儿罗绮多，无奈孤翁老去何，奈尔何。

正色鸿焘，神思化伐。穹施后承，光负玄设。
呕沦吐萌，垠倪散截。迷肠郗曲，䨴（音蒙）零霾曀（入声）。
雀毁龟水，健驰御屈。拿尾研动，祩祩。
用秘功，以岭以穴。柂薪伐药，莽榤万茁。
呕律则祥，佛伦惟萨。牡虚无有，颐咽蕊屑。
肇素未来，晦明兴灭。（狐书一。）

五行七曜，成此闰余。上帝降灵，岁且涒徐。
蛇蜕其皮，吾亦神摅。九九六六，束身天除。
何以充喉，吐纳[9812]太虚。何以蔽踝，霞袂云袽。
哀尔浮生，栉比荒墟。吾复丽气，还形之初。
在帝左右，道济忽诸。（狐书二。）
[页]卷,册....[9813]867,24
第4笔
　　　　严寒质诗
　　景云初，萧志忠刺晋州，将以腊日畋游。先一日，有采薪者暴疟不能
　　归，因止岩穴之下。夜将艾，似有人声，伏而窥之，有一人身长丈余
　　，向谷长啸，俄而群兽俱至，长人宣言曰：余玄冥使者，奉北帝命，
　　明日萧使君当顺时畋猎，尔等若干合死于箭，死于鎗，死于网罟鹰犬
　　。言讫，有虎与麋皆屈膝求救，长人曰：余闻东谷严四兄善谋，尔等
　　可就彼祈求。群兽皆喜，使者东行，群兽毕从，时樵者疾少间，随往
　　觇之。见茅屋中悬一虎皮，有黄冠者，名含质，即严四兄也。惊起，
　　见使者曰：阔别已久，得非配群生猎日刑名而至此乎！使者曰然。然
　　彼求救于四兄，四兄当为谋之。虎、麋、狐、兔即屈膝哀请，严曰：
　　萧使君每役人，必恤其饥寒，若祈滕六降雪，巽二起风，则不复猎矣
　　。又对使者云：向在仙都，岂意千年为兽身，悒悒不乐，因述怀一章
　　。又云：我谴谪已满，行归紫府，题数行于壁，使后人知仆曾居此也
　　。
昔为仙子今为虎，流落阴崖足风雨。更将斑毳被余身，千载空山万般苦。（述怀。）

下玄八千亿甲子，丹飞先生严含质。谪下中天被斑革，六千甲子。
血食涧饮厕猿狖，下浊界，景云元纪升太一。（题壁。）

[页]卷,册....[9813]867,24
第5笔
　　　　李微诗
　　微，宗室子，家于虢略，博学善属文。天宝十五载，登进士第。后于
　　汝坟逆旅，被狂疾，夜走出，变为虎。同年李俨以监察御史使[9813]
　　岭南，至商于界，虎突出，欲擒食之，忽作人言曰：几伤我故人。俨
　　聆其音，似微，遂与之言。因具述变化之由，托其赈恤妻子，口诵文
　　二十篇，令其传世，复为诗云。
偶因狂疾成殊类，灾患相仍不可逃。今日爪牙谁敢敌，当时声迹共相高。
我为异物蓬茅下，君已乘轺气势豪。此夕溪山对明月，不成长啸但成嗥。
[页]卷,册....[9814]867,24
第6笔
　　　　维扬空庄四怪联句
　　宝应中，维扬元无有行郊野，夜值风雨大至，时兵荒后，人户多逃。
　　入一空庄避之，雨止月出，见四人衣冠各异，吟诗递相褒赏。及明，
　　寻堂中，惟有故杵、灯台、水桶、破铛，乃知四人即此物也。
齐纨鲁缟如霜雪，寥亮高声予所发。（故杵。）

嘉宾良会清夜时，煌煌灯烛我能持。（灯台。）

清冷之泉候朝汲，桑绠相牵常出入。（水桶。）

爨薪贮泉相煎熬，充他口腹我为劳。（破铛。）

[页]卷,册....[9814]867,24
第7笔
　　　　柳藏经二绝句
　　建中间，东都薛弘机隐渭河之隈，有客造门，自云姓柳，名藏经，歌
　　一诗，与弘机谈论经典而别。明年又来，复歌一绝，情意搔然，竟失
　　其踪。是夜恶风发屋，一枯柳拉折，其内不知谁人藏经百余卷，尽烂
　　坏。[9814]
寒水停园沼，秋池满败荷。杜门穷典籍，所得事今多。

谁谓三才贵，余观万化同。心虚嫌蠹食，年老怯狂风。

[页]卷,册....[9815]867,24
第8笔
　　　　太白山魔诳道士诗
　　贞元中，韦自东以壮勇闻。有道士炼丹于太白山石洞中，数有妖魔入
　　洞，击散药垆，邀自东仗剑相护。有巨虺及美女至，自东并以剑击退
　　。后有道士驾鹤而来，劳自东曰：妖魔已尽，吾弟子丹将成矣。有诗
　　志喜，自东释剑礼之，俄而突入，药垆爆烈无遗。
三秋稽颡叩真灵，龙虎交时金液成。绛雪既凝身可度，蓬壶顶上彩（一作有）云生。
[页]卷,册....[9815]867,24
第9笔
　　　　金缶魅诗
　　河东李员，居长安延寿里。元和初，室西隅有声若韵金石，俄有歌者
　　，音清越，久不已，凡数夕闻焉。后至秋始六日，夜雨颓堂北垣。明
　　日，得一缶，仅尺余，制用金，形状奇古，盖千百年之器。
色分蓝叶青，声比磬中鸣。七月初七夜，吾当示汝形。
[页]卷,册....[9815]867,24
第10笔
　　　　冬阳夜怪诗
　　元和中，彭城秀才自虚就举东还，路出东陈驿，风雪，夜投佛寺。暗
　　中有一老病僧，俄复有数人至，以自虚举子，各述所作[9815]诗，喧
　　论达晓。自虚方欲自夸旧制，一无睹矣。及追寻，始知病僧自称安智
　　高者，是病橐驼。称前河阴转运巡官卢倚马，是驴；称桃林客轻车将
　　军朱中正，是牛；敬去文，是狗；奚锐金，是鸡；苗介立，是猫；胃
　　藏瓠，是一刺猬藏瓠下者。
谁家扫雪满庭前，万壑千峰在一拳。吾心不觉侵衣冷，曾向此中居几年。（安智高咏聚雪为山。）

拥褐藏名无定踪，流沙千里度衰容。传得南宗心地后，此身应便老双峰。（安智高病中自述二首。）

为有阎浮珍重因，远离西国赴咸秦。自从无力休行道，且作头陀不系身。

长安城东洛阳道，车轮不息尘浩浩。争利贪前竞著鞭，相逢尽是尘中老。（卢倚马寄同侣二首。）

日晚长川不计程，离群独步不能鸣。赖有青青河畔草，春来犹得慰（一作喂）羁（一作饥）情。

爱此飘飖六出公，轻琼冷絮舞长空。当时正逐秦丞相，腾踯川原喜北风。（敬去文咏雪，献曹州房，○去文云：曹州房难仆呼雪为公，余以古人呼竹为君证之。曹州房莫知所对。）

事君同乐义同忧，那校糟糠满志休。不是守株空待兔，终当逐鹿出林丘。（敬去文言志二首。）

少年长负饥鹰用，内顾曾无宠鹤心。秋草驱除思去宇，平原毛血兴从禽。

舞镜争鸾彩，临场定鹘拳。正思仙仗日，翘首仰（一作御）楼前。（奚锐金近作三首。）

养斗形如木，迎春质似泥。信如风雨在，何惮迹卑栖。

为脱田文难，常怀纪渻恩。欲知疏野态，霜晓叫荒村。

乱鲁负虚名，游秦感宁生。候惊丞相喘，用识葛卢鸣。
黍稷滋农具，轩车乏道情。近来筋力退，一志在归耕。（朱中正诗。）
[9816]
为惭食肉主恩深，日晏蟠蜿卧锦衾。且学志人知白黑，那将好爵动吾心。（苗介立诗。）

鸟鼠是家川，周王昔猎贤。一从离子卯（鼠兔皆变为猬也），应见海桑田（胃藏瓠题旧业诗。）

[页]卷,册....[9817]867,24
第11笔
　　　　田四郎求婚联句
　　元和十三年，江陵编户成叔弁有女兴娘，年十七。忽有人自称田四郎
　　，偕媒氏求婚。叔弁不许，四郎笑一声，有二人自空下，曰：安有不
　　可？媒氏请为联句定婚，联句讫，媒与三人大绝倒，不复见。其女初
　　若醉，人去后亦醒。
一点红裳出翠微，秋天云静月离离。（田四郎。）天曹使者徒回首，何不从他九族卑。（田请叔弁继作，叔弁不知诗，固辞，闻堂上有人教其云云。）
[页]卷,册....[9817]867,24
第12笔
　　　　黑驹别卢传素诗
　　岭南从事卢传素，寓居江陵。元和中，有一黑驹，乘之甚劳苦，然未
　　常有衔之失，颇爱之。一旦，忽人语曰：阿马是丈人表甥贺兰家通
　　儿也。丈人使通儿卖一别墅，得钱一百贯。通儿破用此钱，今作畜生
　　，在槽枥五六年，与丈人偿债。畜生寿已尽，当死，请速将阿马货卖
　　，兼有一篇留别，乃骧首朗吟云。
既食丈人粟，又饱丈人刍。今日相偿了，永离三恶途。
[页]卷,册....[9817]867,24
第13笔
　　　　笔精诗
　　元和中，博陵崔寓长安延福里。见人长不尽尺，自北垣下升榻，请
　　寄砚席，袖出三诗投于，趋北垣下没。乃发其处，得一管笔，锋
　　锐尚新。
昔荷蒙恬惠，寻遭仲叔投。夫君不指使，何处觅银钩。

学问从君有，诗书自我传。须知王逸少，名价动千年。

能令音信通千里，解致龙蛇运八行。惆怅江生不相赏，应缘自负好文章。

[页]卷,册....[9818]867,24
第14笔
　　　　二斑与宁茵赋诗
　　大中年，秀才宁茵寓南山庄。夜有人，一称桃林斑特处士，一称南山
　　斑寅将军，来访，谈论赋诗而别。及视其迹，乃知牛与虎也。
晓读云水静，夜吟山月高。焉能履虎尾，岂用学牛刀。（宁茵赋。）

但得居林啸，焉能当路蹲。渡河何所适，终是怯刘琨。（斑寅赋。）

无非悲宁戚，终是怯庖丁。若遇龚为守，蹄涔向北溟。（斑特赋。）

[页]卷,册....[9818]867,24
第15笔
　　　　白田獭魅别村女诗[9818]
　　楚州白田村民沈某女，患魅，腹渐大，若妊，令巫设坛召魅。自陈淮
　　中老獭，愿自此屏迹，但痛腹中子未育，若生而不杀以还我，是望外
　　也。言毕呜咽，遂作别诗，须臾患者释然。后旬月，产獭子三头，送
　　湖中，有巨獭负而没之。
潮来逐潮上，潮落在空滩。有来终有去，情易复情难。
肠断肠中子，明月秋江寒。
[页]卷,册....[9819]867,24
第16笔
　　　　刑君才旧宅三怪诗
　　太原掌书记姚康成奉使汧陇，假邢君才旧宅休息。二更后，月色如练
　　，廊房内闻饮乐之声，曰：今三人可各赋一篇取乐。康成推门求之，
　　则皆失矣。寻其处，见有铁铫子一柄，破笛一管，一秃黍穰帚而已。
　　康成不欲伤之，遂各埋于他处。
昔日炎炎徒自知，今无烽灶欲何为。可怜国柄全无用，曾见家人下第时。（铁铫。）

当时得意气填心，一曲君前直万金。今日不如庭下竹，风来犹得学龙吟。（破笛。）

头焦鬓秃但心存，力尽尘埃不复论。莫笑今来同腐草，曾经终日扫朱门。（秃帚。）

[页]卷,册....[9819]867,24
第17笔
　　　　维扬少年与孟氏赠答诗
　　维扬万贞，娶寿春坊孟氏为妻。美容质，有词藻。贞商于外，孟氏游
　　家园，独吟而泣。有少年貌甚秀丽，逾垣求偶，孟氏许而赋诗，少年
　　亦以诗答之，遂私焉。同处逾年，而夫自外至，孟氏忧且泣，少年曰
　　：勿尔，吾固知其不久也。忽腾身而没，竟不知为何怪。
可惜春时节，依然独自游。无端两行泪，长祇对花流。（孟氏游家园作。）
[9819]
谁家少年儿，心中暗自欺。不道终不可，可即恐郎知。（孟氏赠答少年。）

神女得张硕，文君遇长卿。逢时两相得，聊足慰多情。（少年答孟氏。）

[页]卷,册....[9820]867,24
第18笔
　　　　胡志忠题户
　　处州小将胡志忠，奉使之越，夜止山馆之东序。进膳之次，有异物，
　　其状甚伟，当盘而立。志忠击之，连有伤痛，声如犬，语甚分明，曰
　　：请止，请止，若不止，知谁死。志忠运臂愈疾，异物又疾呼曰：斑
　　儿何在。续有一物自屏外来，志忠又击之，力不胜，仆夫曳之入东阁
　　，颠仆之声如坏墙然。未久，志忠俨然而出，复命膳，卒无一言。明
　　日行，封署其门，属馆吏勿启。旬余乃还，止于馆，索笔砚泣题其户
　　。题讫，以笔掷地而失所在，启其户，志忠与斑黑二犬俱仆于西北隅
　　矣。
恃勇祸必婴，恃强势必倾。胡为万金子，而与恶物争。
休将逝魄趋府庭，止于此馆归冥冥。
[页]卷,册....[9820]867,24
第19笔
　　　　高侍郎诗
　　草场官张立本，有女为物所魅，自称高侍郎。吟诗一首，宅后有高偕
　　侍郎墓，野狐窟穴其中，盖狐妖也。
危冠高袖楚宫妆，独步闲庭逐夜凉。自把玉簪敲砌竹，清歌一曲月如霜。
[页]卷,册....[9820]867,24
第20笔
　　　　吕氏宅妖誓师词
　　汝南岑顺，旅陕州，居外族吕氏山宅。见壁下天那军与全家军各出兵
　　会战，有军师致辞鼓之，会战数日，胜负不常。顺为鬼气[9820]所中
　　，憔悴顿甚，因掘其下，得古墓明器，有甲胄数百，戏局列马满枰，
　　乃悟军师之词，乃象戏行马之势也。
天马斜飞度三止，上将横行击四方。辎车直入无回翔，六甲次第不乖行。
[页]卷,册....[9821]867,24
第21笔
　　　　袁少年诗（猿）
风波千里阔，台榭半天高。此兴将何比，身知插羽毛。（赋君山。）

峰峦多秀色，松桂足清声。自有山林趣，全忘城阙情。（赋南岳庙。）

罗浮南海外，昔日已闻之。千里来游览，幽情我自知。

[页]卷,册....[9821]867,24
第22笔
　　　　东柯院妖谑杜令
　　陇城县有东柯僧院，甚有幽致，游人如市。忽一日，有妖异起空中，
　　掷下瓦砾，扇扬灰尘，人莫敢正立。院僧召道士诵咒，衣褫带解，狼
　　狈而窜。县令杜延范自往观之，曰：安有此事。妖于空中掷小书帖，
　　多成绝句，凌谑杜令。觉之，亦遽还。
虽共蒿兰伍，南朝有宗祖。莫打绿袍人，空中且歌舞。

堪怜木边土，非儿不似女。瘦马上高山，登临何自苦。

[页]卷,册....[9821]867,24
第23笔
　　　　嵩山小儿吟
　　嵩山内有老僧结茅以居，忽见一小儿参礼，求为弟子。僧乃问曰：此
　　处人迹甚稀，汝因何至此，又因何求为弟子。曰：父母俱[9821]丧，
　　身无所依，愿离尘俗，欲修来世福业也。僧曰：志愿虽嘉，能从道，
　　心惟一乎。小儿曰：若心与言违，皇天后土自不容耳。见其敏悟，遂
　　与落发，精进勤劬，罕有伦等。居数年，时值深秋，忽慨然朗吟，长
　　啸良久。有一群鹿过，小儿跃然，脱却僧衣，化为鹿而去。
我本长生深山内，更何入他不二门。争如访取旧时伴，休更朝夕劳神魂。
[页]卷,册....[9822]867,24
第24笔
　　　　鱼腹丹书
　　吴郡渔人张胡子，尝于太湖中钓得一巨鱼，腹上有丹书字。
九登龙门山，三饮太湖水。毕竟不成龙，命负张胡子。
[页]卷,册....[9822]867,24
第25笔
　　　　鱼身字
　　金州洵阳县水南乡百姓柏君怀，于汉江勒漠潭采得鱼，长数尺，身上
　　有字。
三度过海，两度上汉。行至勒漠，命属柏君。
[页]卷,册....[9822]867,24
第26笔
　　　　马作人语
　　路岩自成都移镇渚宫，所乘马忽作人语，不久及祸。
芦荻花，此花开后路无家。
[页]卷,册....[9822]867,24
第27笔
　　　　孙长史女与焦封赠答诗
　　开元初，浚仪令焦封罢任。丧妻，客蜀中。夜逢一青衣，邀入一甲第
　　，有女子年十七八，仪貌殊常，自称孙长史女，夫丧，寡居于此。命
　　酒赋诗，遂留匹偶。经月，封思入关，女赠玉环并诗为别，封亦以诗
　　留赠。登前途，女忽奔至，疑讶间，有千余猩猩来，女喜跃曰：君不
　　顾我东归，我亦逐女伴归山耳。化为一猩猩去。
妾失鸳鸯伴，君方萍梗游。少年懽醉后，只恐苦相留。（赠封。）

心常名宦外，终不耻狂游。误入桃源里，仙家争肯留。（封酬。）

鹊桥织女会，也是不多时。今日送君处，羞言连理枝。（别封。）

但保同心结，无劳织锦诗。苏秦求富贵，自有一回时。（封留别。）

[页]卷,册....[9823]867,24
第28笔
　　　　石瓮寺灯魅诗
　　进士杨稹，家于渭桥，肄业昭应石瓮寺。有红裳女子，既夕而至，容
　　色姝丽，徐步帘外而歌。稹纳之。自称开元中明皇与杨妃建此寺，封
　　我为西明夫人，乃西偏经幢中灯精也。晨去暮还，不止。家人潜伏佛
　　榻窥之，扑灭灯，遂绝。
凉风暮起骊山空，长生殿锁霜叶红。朝来试入华清宫，分明忆得开元中。

金殿不胜秋，月斜石楼冷。谁是相顾人，褰帷吊孤影。

烟灭石楼空，悠悠永夜中。虚心怯秋雨，艳质畏飘风。
向壁残花碎，侵阶坠叶红。还如失群鹤，饮恨在雕[9823]笼。（前二首红裳女子歌，此首，风雨夜一婴儿为红裳歌。）

[页]卷,册....[9824]867,24
第29笔
　　　　洛下女郎歌
　　天宝中，洛下崔玄微夜见诸女郎，李氏陶氏杨氏，衣服颜色各异
　　，自言俱住苑中。邀封家十八姨，命席，各歌以送酒。仍言苑中多被
　　恶风，乞玄微立朱幡，图日月五星文于苑东，免诸侣之患。女郎乃众
　　花之精，封十八姨者，风神也。
皎洁玉颜胜白雪，况乃当年对风月。沈吟不敢怨春风，自叹容华暗消歇。（红裳人。）
绛衣披拂露盈盈，淡染胭脂一朵轻。自恨红颜留不住，莫怨春风道薄情。（白衣人。）
[页]卷,册....[9824]867,24
第30笔
　　　　袁长官女诗
　　广德中，秀才孙恪于洛中魏王池畔，见一大第，有女子摘庭中萱草吟
　　诗，诘之，是袁长官女。少孤，求适人未售。恪睹其光容艳丽，遣媒
　　纳为室。袁金缯赡足，治家甚严，生二子，后恪任幕职，挈过端州。
　　袁云：此去峡山寺，我家旧有门徒居之，欲赴彼设斋。恪如言，抵寺
　　斋罢，有野猿数十，连臂下生台悲啸。袁题诗僧壁，抚二子，咽泣数
　　声，裂衣化为老猿。偕去，询老僧，乃知此猿寺中所养。开元中，高
　　力士经过，怜其慧黠，携献上阳宫者。
彼见是忘忧，此看同腐草。青山与白云，方展我怀抱。（摘萱草吟。）

刚被恩情役此心，无端变化几湮沈。不如逐伴归山去，长笑一声烟雾深。（题峡山僧壁。）

[页]卷,册....[9824]867,24
第32笔
　　　　夭桃诗
　　太和中，处士姚坤居东洛万安山，有女子自称夭桃，诣坤云：是富家
　　女，误为年少诱出，失踪不可复还，愿持箕帚。坤纳之，妖丽冶容，
　　至于篇什，俱能精至。后坤应制，挈入京，至盘豆馆，夭桃不乐，取
　　笔题竹简，为诗一首。吟讽久之，忽有曹牧献良犬入馆。犬见夭桃，
　　怒目掣锁上阶，夭桃亦化为狐，跳上犬背，抉其目，行数里。犬毙，
　　狐即不知所之。
铅华久御向人间，欲舍铅华更惨颜。纵有青丘吟夜月，无因重照旧云鬟。
[页]卷,册....[9825]867,24
第33笔
　　　　青衣春条诗[9825]
　　南阳张不疑，开成间宏词登科，授秘书，寓京国。市一青衣于胡司马
　　，名春条，指使无不惬适，兼好学，善书录，潜为小诗，往往于户牖
　　间题之。居两月余，有昊天观尊师知其妖，作法噀水复本形，乃是一
　　朽明器，背上题曰春条。劈腰颈间有血，不疑得疾，沈锢二年死。
幽室锁妖艳，无人兰蕙芳。春风三十载，不尽罗衣香。
[页]卷,册....[9826]867,24
第34笔
　　　　明器婢诗
　　开成中，洛下学究庐涵赴山庄，路遇双鬟，甚有媚态，云是耿将军守
　　茔青衣。邀涵饮，为诗送酒。涵恶词之不称，窥其室，见取蛇血变酒
　　。惊走避归，率家人搜寻，于柏林中得一大明器婢子，有蛇毙于其傍
　　。
独持巾栉掩玄关，小帐无人烛影残。昔日罗衣今化尽，白杨风起陇头寒。
[页]卷,册....[9826]867,24
第35笔
　　　　妙香词
　　唐郑继超遇田参军，赠妓曰妙香。数年告别，歌北邙月词送酒。翌日
　　，同至北邙山下，化狐而去，田君亦狐也。
劝君酒莫辞，花落抛旧枝。只有北邙山下月，清光到死也相随。
[页]卷,册....[9826]867,24
第36笔
　　　　庐山女赠朱朴（鲤鱼）
但持冰洁心，不识风霜冷。任是怀礼容，无人顾形影。
[9826]
知君久积池塘梦，遣我方思变动来。操执若同颜叔子，今宵宁免泪盈。

[页]卷,册....[9827]867,24
第37笔
　　　　青萝帐女赠穆郎（榕树）
团圆今夕色光辉，结了同心翠带垂。此后莫教尘点染，他年长照岁寒姿。
[页]卷,册....[9827]867,24
第38笔
　　　　青萝帐女赠穆郎　褰帐
揉蓝绿色曲尘开，静见三星入坐来。桂影已圆攀折后，子孙长作栋梁材。
[页]卷,册....[9827]867,24
第39笔
　　　　青萝帐女赠穆郎　题碧花牋
珠露素中书缱绻，青萝帐里寄鸳鸯。自怜孤影清秋夕，洒泪裴回滴冷光。
[页]卷,册....[9827]867,24
第40笔
　　　　白苹洲碧衣女子吟
　　张确尝游霅上白苹洲，见二碧衣女子，携手吟此。确逐之，化为翡翠
　　飞去。
碧水色堪染，白莲香正浓。分飞俱有恨，此别几时逢。
藕隐玲珑玉，花藏缥缈容。何当假双翼，声影暂相从。
[页]卷,册....[9827]867,24
第41笔
　　　　新林驿女吟示欧阳训（生飞虫）
月明阶悄悄，影只腰身小。谁是𬸣翔人，愿为比翼鸟。
[页]卷,册....[9827]867,24
第42笔
　　　　击盘歌送欧阳训酒
飞燕身轻未是轻，枉将弱质在岩扃。今来不得同鸳枕，相伴神魂入杳冥。
[页]卷,册....[9828]867,24
第43笔
　　　　白衣女子木叶上诗
　　宁赏尝遇一衣白女子，倏不见。后于林杪见白猕猴，掷一木叶坠其前
　　，上书二十字云。
桃花洞口开，香蕊落莓苔。佳景虽堪玩，萧郎殊未来。
[页]卷,册....[9828]867,24
第44笔
　　　　白衣女子木叶上诗　席上歌（有少年于岩下逢女子，留与同居十日，于席上作歌赠少年云。）
洞府深沈春日长，山花无主自芬芳。凭阑寂寂看明月，欲种桃花待阮郎。
[页]卷,册....[9828]867,24
第45笔
　　　　凤皇台怪和歌四首
　　大历中，有士人独行凤凰台，见一男子与妇人相和而歌，追而观之，
　　乃二兽也。一类豕而高，一类龙而小。
深闺闲锁难成梦，那得同衾共绣床。一自与郎江上别，霜天更自觉宵长。

愁听黄莺唤友声，空闺曙色梦初成。窗间总有花牋纸，难寄妾心字字明。

寂静璇闺度岁年，并头莲叶又如钱。愁人独处那堪此，安得君来独枕眠。

卧病匡床香屡添，夜深犹有一丝烟。怀君无计能成梦，更恨砧声到枕边。

[页]卷,册....[9828]867,24