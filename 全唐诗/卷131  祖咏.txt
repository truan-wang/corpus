第1笔
　　　　古意二首　祖咏
夫差日淫放，举国求妃嫔。自谓得王宠，代间无美人。
碧罗象（一作蒙）天阁，坐辇乘芳春。宫女数千骑，常游江水滨。
年深玉颜老，时薄花妆新。拭泪下金殿，娇多不顾身。
生前妒歌舞，死后同灰尘。冢墓令人哀，哀于铜雀台。

楚王竟何去，独自留巫山。偏使世人见，迢迢江汉（一作水）间。
驻舟春谿（一作泽）里，誓愿拜灵颜。梦寐睹神女，金沙鸣珮环。
闲艳绝世姿，令人气力微。含笑默（一作竟）不语，化作朝云飞。

[页]卷,册....[1331]131,4
第2笔
　　　　渡淮河寄平一　祖咏
天色混波涛，岸阴匝村墅。微微汉祖庙，隐隐江陵渚。
云树森已重，时明郁相拒。
[页]卷,册....[1331]131,4
第3笔
　　　　归汝坟山庄留别卢象　祖咏
淹留岁将〔晏〕（宴），久废南山期。旧业不见弃，还山从此辞。
沤麻入南涧，刈麦（一作越楚）向东菑。对酒鸡黍熟，闭门风雪时。
非君一延首，谁慰遥相思。（沤麻四句，洪迈取为绝句。）
[页]卷,册....[1331]131,4
第4笔
　　　　夕次圃田店　祖咏
前路（一作程）入郑郊，尚经百余里。马烦时欲歇，客归程未已。
落日桑柘阴，遥村（一作林）烟火起。西还不遑宿，中夜渡泾水。
[页]卷,册....[1332]131,4
第5笔
　　　　田家即事　祖咏
旧居东皋上，左右俯荒村。樵路前傍岭，田家遥对门。
欢娱始披拂，惬意在郊原。余霁荡川雾，新秋仍昼昏。
攀条憩林麓，引水开泉源。稼穑岂云倦，桑麻今正繁。
方求静者赏，偶与潜夫论。鸡黍何必具，吾心知道尊。
[页]卷,册....[1332]131,4
第6笔
　　　　扈从御宿池（一本题作兰峰题张中丞九皋）　祖咏
君王既巡狩，辇道（一作路）入秦京。远树低枪垒，孤峰（一作山）入幔城。
寒疏清禁漏，夜警羽林兵。谁念迷方客，长怀魏阙情。
[页]卷,册....[1332]131,4
第7笔
　　　　赠苗发员外（一作李端诗）　祖咏
宿雨朝来歇，空山天气清。盘云双鹤下，隔水一蝉鸣。
古道黄花落，平芜赤烧生。茂陵虽有病，犹得伴君行。
[页]卷,册....[1332]131,4
第8笔
　　　　答王维留宿　祖咏
四年不相见，相见复何为。握手言未毕，却令伤别离。
升堂还驻马，酌醴便呼儿。语嘿自相对，安用傍人知。
[页]卷,册....[1332]131,4
第9笔
　　　 长乐驿留别卢象裴总　祖咏
朝来已握手，宿别更伤心。灞水行人渡（一作绝），商山驿路深。
故情君且足，谪宦我难任。直道皆如此，谁能泪满襟。（前四句，洪迈取为绝句。）
[页]卷,册....[1333]131,4
第10笔
　　　　送刘高邮棁使入都　祖咏
常闻积归思，昨夜又兼秋。乡路京华远，王程江水流。
吴歌喧两岸，楚客醉孤舟。渐觉潮初上，凄然多暮愁。
[页]卷,册....[1333]131,4
第11笔
　　　　宴吴王宅　祖咏
吴王承国宠，列第禁城东。连夜征词客，当春试舞童。
砌分池水岸，窗度竹林风。更待西园月，金尊乐未终。
[页]卷,册....[1333]131,4
第12笔
　　　　观华岳　祖咏
西入秦关口，南瞻驿路连。彩云生阙下，松树到祠边。
作镇当官道，雄都俯（一作为雄控）大川。莲（一作危）峰径上处，仿佛有神仙。
[页]卷,册....[1333]131,4
第13笔
　　　　泗上冯使君南楼作　祖咏
井邑连淮泗，南楼向晚过。望滩沙鹭起，寻岸浴童歌。
近海云偏出，兼秋雨更多。明晨拟回棹，乡（一作归）思恨风波。
[页]卷,册....[1333]131,4
第14笔
　　　　苏氏别业[1333]　祖咏
别业居幽处，到来生隐心。南山当户牖，沣水映园林。
屋（一作竹）覆经冬雪，庭昏未夕阴。寥寥人境外，闲坐听春禽。
[页]卷,册....[1334]131,4
第15笔
　　　　汝坟别业　祖咏
失路农为业，移家到汝坟。独愁常废卷，多病久离群。
鸟雀垂窗柳，虹霓出涧云。山中无外事，樵唱有时闻。
[页]卷,册....[1334]131,4
第16笔
　　　　陆浑水亭　祖咏
昼眺伊川曲（一作水），岩间霁色明。浅沙平（一作明）有路，流水漫无声。
浴鸟沿波聚，潜鱼触钓惊。更怜春岸绿，幽意（一作兴）满前楹。
[页]卷,册....[1334]131,4
第17笔
　　　　过郑曲　祖咏
路向荣川谷（一作夕），晴来望尽通。细烟生水上，圆月在舟中。
岸势迷行客，秋声乱草虫。旅怀劳自慰，淅淅有凉风。
[页]卷,册....[1334]131,4
第18笔
　　　　宿陈留李少府揆厅　祖咏
相知有叔（一作李）卿，讼简夜弥清。旅泊（一作宿）倦愁卧，堂空闻曙更。
风帘（一作簷）摇烛（一作竹）影，秋雨带虫声。归思那堪说，悠悠限洛城。（中四句，洪迈作绝句。）
[页]卷,册....[1334]131,4
第19笔
　　　　题韩少府水亭　祖咏
梅福幽栖处，佳期不忘还。鸟吟（一作啼）当户竹，花绕傍池山。
水气侵阶冷，松（一作藤）阴覆座闲。宁知武陵趣，[1334]宛在市朝间。
[页]卷,册....[1335]131,4
第20笔
　　　　题远公经台　祖咏
兰若无人到，真僧出复稀。苔侵行道席，云湿坐禅衣。
涧鼠缘香案，山蝉噪竹扉。世间长不见，宁止暂忘归。
[页]卷,册....[1335]131,4
第21笔
　　　　中峰居喜见苗发（一作李端诗）　祖咏
自得中峰住，深林亦闭关。经秋无客到，入夜有僧还。
暗涧泉声小，荒冈树影闲。高窗不可望，星月满空山。
[页]卷,册....[1335]131,4
第22笔
　　　　江南旅情　祖咏
楚山不可极，归路但（一作客自）萧条。海色晴看雨，江声夜听潮。
剑留南斗近，书寄北风遥。为报空潭橘，无媒寄（一作赠）洛桥。
[页]卷,册....[1335]131,4
第23笔
　　　　泊扬子津（一作岸）　祖咏
才入维扬郡，乡关（一作山）此路（一作地）遥。林藏（一作残）初过（一作霁）雨，风退欲归潮。
江火明沙岸，云帆碍浦桥。客衣今日（一作正）薄，寒气（一作夜）近（一作昨）来饶。
[页]卷,册....[1335]131,4
第24笔
　　　　晚泊金陵水亭　祖咏
江亭当废国，秋景倍萧骚。夕照明残垒，寒潮涨古濠。
就田看鹤大，隔水见僧高。无限前朝事，醒吟易觉劳。
[页]卷,册....[1335]131,4
第25笔
　　　　七夕　祖咏
闺女求天女，更阑意未阑。玉庭开粉席，罗袖捧金盘。
向月穿针易，临风整线难。不知谁得巧，明旦试相看。
[页]卷,册....[1336]131,4
第26笔
　　　　望蓟门　祖咏
燕台一望（一作去）客心惊，箫鼓喧喧汉将营。万里寒光生积雪，三边曙色动危（一作行）旌。
沙场烽火连胡月，海畔云山拥蓟城。少小虽非投笔吏，论功还欲请长缨。
[页]卷,册....[1336]131,4
第27笔
　　　　家园夜坐寄郭微　祖咏
前阶微雨歇，开户散窥林。月出夜方浅，水凉池更深。
余风生竹树，清露薄衣襟。遇物遂遥叹，怀人滋远心。
依稀成梦想，影响绝徽音。谁念穷居者，明时嗟陆沈。
[页]卷,册....[1336]131,4
第28笔
　　　　酬汴州李别驾赠　祖咏
秋风多客思，行旅厌艰辛。自洛非才子，游梁得主人。
文章参末议，荣贱岂同伦。叹逝逢三演（一作世同王衍），怀贤忆四（一作法）真。
情因恩旧好，契托死生亲。所愧能投赠，清言益润身。
[页]卷,册....[1336]131,4
第29笔
　　　　清明宴司勋刘郎中别业　祖咏
田家复近臣，行乐不违（一作遗）亲。霁日园林好，清明烟火新。
以文长会友，唯德自成邻。池照窗阴晚，杯香药味春。
簷前花覆地，竹外鸟窥人。何必桃源里，深居作隐沦。
[页]卷,册....[1336]131,4
第30笔
　　　　汝坟秋同仙州王长史翰闻百舌鸟　祖咏
秋天闻好鸟，惊起出帘帷。却念殊方月，能鸣已后时。
迁乔诚可早，出谷此何迟。顾影惭无对，怀群空（一作[1336]增）所思。
凄凉岁欲晚，萧索燕（一作路）将辞。留听未终曲，弥令心独悲。
高飞凭力致，巧啭任天姿。返覆知而静，间关断若遗。
花繁上林（一作苑）路，霜落汝川湄。且长凌风翮，乘春自有期。
[页]卷,册....[1337]131,4
第32笔
　　　　赠苗发员外　祖咏
朱户敞高扉，青槐碍落晖。八龙乘庆重，三虎递（一作地）朝归。
坐竹人声绝，横琴鸟语稀。花惭潘岳貌，年称老莱衣。
叶暗朱樱熟，丝长粉蝶飞。应怜鲁儒贱，空与故山违。
[页]卷,册....[1337]131,4
第33笔
　　　　寄王长史　祖咏
汝颖俱宿好，往来托层峦。终日何寂寞，绕篱生蕙兰。
[页]卷,册....[1337]131,4
第34笔
　　　　别怨　祖咏
送别到中流，秋船倚渡头。相看尚不远，未可即回舟。
[页]卷,册....[1337]131,4
第35笔
　　　　终南望余雪（有司试此题，咏赋四句即纳，或诘之，曰意尽。）　祖咏
终南阴岭秀，积雪浮云端。林表明霁色，城中增暮寒。
[页]卷,册....[1337]131,4
第36笔
　　　　句　祖咏
不知叠嶂夜来雨，清晓石楠花乱流。
[页]卷,册....[1337]131,4