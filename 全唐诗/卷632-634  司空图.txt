第1笔
　　　　塞上　司空图
万里隋城在，三边虏气衰。沙填孤障角，烧断故关碑。
马色经寒惨，雕声带晚悲（一作饥）。将军正闲暇，留客换歌辞。
[页]卷,册....[7243]632,19
第2笔
　　　　寄永嘉崔道融　司空图
旅寓虽难定，乘闲是胜游。碧云萧寺霁，红树谢村秋。
戍鼓和潮暗，船灯照岛幽。诗家多滞此，风景似相留。
[页]卷,册....[7243]632,19
第3笔
　　　　下方　司空图
三十年来往，中间京洛尘。倦行今白首，归卧已清神。
坡暖冬抽（一作生）笋，松凉夏健人。更惭征诏起，避世[7243]迹非真。
[页]卷,册....[7244]632,19
第4笔
　　　　华下　司空图
日炙旱云裂，迸为千道血。天地沸一镬，竟自烹妖孽。
尧汤遇灾数，灾数还中辍。何事奸与邪，古来难扑灭。
[页]卷,册....[7244]632,19
第5笔
　　　　僧舍贻友　司空图
笑破人间事，吾徒莫自欺。解吟僧亦俗，爱舞鹤终卑。
竹上题幽梦，溪边约敌棋。旧山归有阻，不是故迟迟。
[页]卷,册....[7244]632,19
第6笔
　　　　下方　司空图
昏旦松轩下，怡然对一瓢。雨微吟思（一作春未）足，花落梦无聊。
细事当棋遣，衰容喜镜饶。溪僧有深趣，书至又相邀。
[页]卷,册....[7244]632,19
第7笔
　　　　华下送文浦（一作涓）　司空图
郊居谢名利，（旧史云：河北乱，图寓华阴。）何事最相亲。渐与论诗久，皆知得句新。
川明虹照雨，树密鸟冲人。应念从今去，还来岳下频。
[页]卷,册....[7244]632,19
第8笔
　　　　自诫　司空图
我祖铭座右，嘉谋贻厥孙。勤此茍不怠，令名日可存。
媒衒士所耻，慈俭道所尊。松柏岂不茂，桃李亦自繁。
众人皆察察，而我独昏昏。取训于老氏，大辩欲讷言。
[页]卷,册....[7244]632,19
第9笔
　　　　效陈拾遗子昂感遇二首　司空图
高燕飞何捷，啄害恣群雏。人岂玩其暴，华轩容尔居。
强欺自天禀，刚吐信吾徒。乃知不平者，矫世道终孤。

阳和含煦润，卉木竞纷华。当为众所悦，私已汝何夸。
北里秘秾艳，东园锁名花。豪夺乃常理，笑君徒咄嗟。

[页]卷,册....[7245]632,19
第10笔
　　　　效陈拾遗子昂　司空图
丑妇竞簪花，花多映愈丑。邻女恃其姿，掇之不盈手。
量已苟自私，招损乃谁咎。宠禄既非安，于吾竟何有。
[页]卷,册....[7245]632,19
第11笔
　　　　感时　司空图
好鸟无恶声，仁兽肯狂噬。宁教鹦鹉哑，不遣麒麟细（一作吠）。
人人语与默，唯观利与势。爱毁亦自遭，掩谤终失计。
[页]卷,册....[7245]632,19
第12笔
　　　　秋思　司空图
身病时亦危，逢秋多恸哭。风波一摇荡，天地几翻覆。
孤萤出荒池，落叶穿破屋。势利长草草，何人访幽独。
[页]卷,册....[7245]632,19
第13笔
　　　　早春　司空图
伤怀同（一作仍）客处，病眼却花朝。草嫩侵沙短（一作长），冰轻著雨消。
风光知可爱，容发不相饶。早晚丹丘去[7245]（一作伴），飞书肯（一作首）见招。
[页]卷,册....[7246]632,19
第14笔
　　　　上陌梯寺怀旧僧二首　司空图
云根禅客居，皆说旧无（一作吾）庐。松日明金像，山风（一作苔龛）向木鱼。
依栖应不阻，名利本来疏。纵有人相问，林间懒拆书。

高鸦隔谷见，路转寺西门。塔影荫泉脉，山苗侵烧痕。
钟疏含杳霭，合（一作阁）迥亘黄昏。更待他僧到，长如前信存。

[页]卷,册....[7246]632,19
第15笔
　　　　寄怀元秀上人　司空图
悠悠干禄利，草草废渔樵。身世堪惆怅，风骚顿（一作颇）寂寥。
高秋期步野，积雨放趋朝。得句如相忆，莎斋且见招。
[页]卷,册....[7246]632,19
第16笔
　　　　次韵和秀上人游南五台　司空图
中峰曾到处，题记没苍苔。振锡传深谷，翻经想旧台。
危松临砌偃，惊鹿蓦溪来。内殿御（一作评）诗切，（师以文章应制。）身回心未回。
[页]卷,册....[7246]632,19
第17笔
　　　　赠园昉公（昉，蜀僧。僖宗幸蜀，昉坚免紫衣。）　司空图
天阶让紫衣，冷格鹤犹卑。道胜嫌名出，身闲觉老迟。
晓（一作晚）香延宿火，寒磬度高枝。每说长松寺，他年与我期。
[页]卷,册....[7246]632,19
第18笔
　　　　赠信美寺岑上[7246]　司空图
巡礼诸方遍，湘南频有缘。焚香老山寺，乞食向江船。
纱碧笼名画，灯寒照净禅。我来能永日，莲漏滴寒泉（一作阶前）。
[页]卷,册....[7247]632,19
第19笔
　　　　江行二首　司空图
地阔分吴塞，枫高映楚天。曲（一作回）塘春尽雨，方响夜深船。（旧唐书：方响以铁为之，长九寸，广二寸，员上方下）
行纪添新梦，羇愁甚往年。何时京洛路，马上见人烟。

初程风信好，回望失津楼。日带潮声晚，烟含楚色秋。
戍旗当远客，岛树转惊鸥。此去非名利，孤帆任白头。

[页]卷,册....[7247]632,19
第20笔
　　　　长安赠王注（一作法）　司空图
正下搜贤诏，多君独避名。客来当意惬，花发遇歌成。
乐地留高趣，权门让后生。东方御闲驷，（一作东风闲小驷），园外好同行。
[页]卷,册....[7247]632,19
第21笔
　　　　赠步寄李员外　司空图
危桥转溪路，经雨石丛荒。幽瀑下仙果，孤巢悬夕阳。
病辞青琐秘，心在紫芝房。更喜谐招隐，诗家有望郎。
[页]卷,册....[7247]632,19
第22笔
　　　　寄郑仁规　司空图
清才郑小戎，标的贵游中。万里云无侣，三山鹤不笼。
香和丹地暖，晚著彩衣风。荣路期经济，唯应在至公。
[页]卷,册....[7247]632,19
第23笔
　　　　寄考功王员外　司空图
喜闻三字耗，闲客是陪游。白鸟闲疏索，青山日滞留。
琴如高韵称，诗愧逸才酬。更勉匡君志，论思在献谋。
[页]卷,册....[7248]632,19
第24笔
　　　　杂言（一作短歌行）　司空图
鸟飞飞，兔蹶蹶。朝来暮去驱时节，女娲祗解补青天，
不解煎胶黏日月。
[页]卷,册....[7248]632,19
第25笔
　　　　陈疾　司空图
自怜旅舍亦酣歌，世路无机奈尔何。霄汉逼（一作碧）来心不动，鬓毛白尽兴犹多。
残阳暂照乡关近，远鸟因投岳庙过。闲得此身归未得，磬声深夏隔烟萝。
[页]卷,册....[7248]632,19
第26笔
　　　　淅上（一作江淅上，是今郧阳府，地在秦楚之交，故有秦云楚雨
　　　　之句）　司空图
华下支离已隔河，又来此地避干戈。山田渐广猿时（一作频）到，村舍新添燕亦多。
丹桂石楠宜并长，秦云楚雨暗相和。儿童栗熟迷归路（一作新迳），归得（一作去）仍随牧竖歌。

西北乡关近帝京，烟尘一片正伤情。愁看地色连空色，静听歌声似哭声。
红蓼满（一作遮）村人不在（一作见），青山遶槛路难平。从他烟棹更南去，休向津头问去程。

[页]卷,册....[7248]632,19
第27笔
　　　　山中　司空图
全家与（一作为）我恋孤岑，蹋得苍苔一径深。逃难人多分隙地，放生麋（一作鹿）大出寒林。
名应不朽轻仙（一作山）骨，理到忘机近佛心。昨夜前溪骤雷（一作云，又作风。）雨，晚晴闲（一作独）步数峰吟（一作溪禽）。
[页]卷,册....[7248]632,19
第28笔
　　　　寄赠诗僧秀公　司空图
灵一心传清塞心，可公吟后础公吟。近来雅道相亲少，惟仰吾师所得深。
好句未停无暇日，旧山归老有东林。冷曹孤宦甘寥落，多谢携筇数访寻。
[页]卷,册....[7249]632,19
第29笔
　　　　重阳日访元秀上人　司空图
红叶黄花秋景宽，醉吟朝夕在樊川。却嫌今日登山俗，且共（一作共与）高僧对榻眠。
别画长怀吴寺壁，宜茶偏赏霅溪泉。归来童穉争相笑，何事无人与酒船。
[页]卷,册....[7249]632,19
第30笔
　　　　丁未岁归王官谷　司空图
家山牢落战尘西，匹马偷归路已迷。冢上卷旗人簇立，花边移寨鸟惊啼。
本来薄俗轻文字，却致中原动鼓鼙。将（一作时）取一壶闲日月，长歌深入武陵溪。
[页]卷,册....[7249]632,19
第32笔
　　　　退栖　司空图
宦游萧索为无能，移住中条最上层。得剑乍如添健仆，亡书久似失（一作忆）良朋。
燕昭不是空怜马，支遁何妨亦爱鹰。自此致身绳检外，肯教世路日兢兢。
[页]卷,册....[7249]632,19
第33笔
　　　　五十[7249]　司空图
闲身事少只题诗，五十今来觉陡衰。清秩偶叨非养望，丹方频试更堪疑。
髭须强染三分折，弦管遥听一半悲。漉酒有巾无黍酿，负他黄菊满东篱。
[页]卷,册....[7250]632,19
第34笔
　　　　新岁对写真　司空图
得见明时下寿身，须甘岁酒更移巡。生情暗结（一作隔）千重恨，寒势常欺一半春。
文武轻销丹灶火，市朝偏贵黑头人。自伤衰飒慵开镜，拟与儿童别写真。
[页]卷,册....[7250]632,19
第35笔
　　　　华下　司空图
箨冠新带步池塘，逸韵偏宜夏景长。扶起绿荷承早露，惊回白鸟入残阳。
久无书去千时贵，时有僧来自故乡。不用名山访真诀，退休便是养生方。
[页]卷,册....[7250]632,19
第36笔
　　　　重阳山居　司空图
诗人自古恨难穷，暮节登临且喜同。四望交亲（一作座宾朋）兵乱后，一川风物笛声中。
菊残深处回幽蝶，陂动晴光下早鸿。明日更期来此醉，不堪寂寞对衰翁。
[页]卷,册....[7250]632,19
第37笔
　　　　争名　司空图
争名岂在更搜奇，不朽才消一句诗。穷辱未甘英气阻，乖疏还有正人知。
荷香浥露侵衣润，松影和风傍枕移。只此共栖尘外境，无妨亦恋好文时。
[页]卷,册....[7250]632,19
第38笔
　　　　光启四年春戊申（一作归王官次年作）　司空图
乱后烧残数（一作满）架书，峰前犹自恋吾炉。忘机渐喜逢人少，览镜空怜待鹤疏。
孤屿池痕春涨满，小阑花[7250]韵午晴初。酣歌自适逃名久，不必门多长者车。
[页]卷,册....[7251]632,19
第39笔
　　　　丁巳重阳　司空图
重阳未到已登临，探得黄花且独斟。客舍喜逢连日雨，家山（一作乡）似响隔河砧。
乱来已失耕桑计，病后休论济活心。（己且病焉，安能活人）自贺逢时能自弃，归鞭唯拍马鞯吟。
[页]卷,册....[7251]632,19
第40笔
　　　　喜王驾小仪重阳相访　司空图
白菊初开卧内明，闻君相访病身轻。樽前且拨伤心事，谿上还随觅句行。
幽鹤傍人疑旧识，残蝉向日噪新晴。拟将寂寞同留住，且劝康时立大名。
[页]卷,册....[7251]632,19
第41笔
　　　　酬张芬赦后见寄（一作司空曙诗）　司空图
紫凤朝衔五色书，阳春忽布网罗除。已将心变寒灰后，岂料光生腐草余。
建水风烟收客泪，杜陵花烛梦郊居。劳君故有诗相赠，欲报琼瑶愧不如。
[页]卷,册....[7251]632,19
第42笔
　　　　上元放二雉　司空图
婴网虽皆困，搴笼喜共归。无心期尔报，相见莫惊飞。
[页]卷,册....[7251]632,19
第43笔
　　　　　中秋　司空图
闲吟秋景外，万事觉悠悠。此夜（一作际）若无月，一年虚（一作空）过秋。
[页]卷,册....[7251]632,19
第44笔
　　　　偶题　司空图
水榭花繁处，春晴日午前。鸟窥临槛镜，马过隔墙鞭。
[页]卷,册....[7251]632,19
第45笔
　　　　闲步　司空图
几处白烟断，一川红树时。坏桥侵辙水，残照背村碑。
[页]卷,册....[7252]632,19
第46笔
　　　　春中　司空图
伏溜侵阶润，繁花隔竹香。娇莺方晓听，无事过南塘。
[页]卷,册....[7252]632,19
第47笔
　　　　独望　司空图
绿树连村暗，黄花出陌（一作入麦）稀。远陂春草绿（一作早渗），犹有水禽飞。
[页]卷,册....[7252]632,19
第48笔
　　　　杂题　司空图
孤枕闻莺起，幽怀独悄然。地融春力润，花泛晓光鲜。
[页]卷,册....[7252]632,19
第49笔
　　　　漫题三首　司空图
乱后他乡节，烧残故国春。自怜垂白首，犹伴踏青人。

齿落伤情久，心惊健忘频。蜗庐经岁客，蚕市异乡人。

率怕人言谨，闲宜酒韵高。山林若无虑，名利不难逃。

[页]卷,册....[7252]632,19
第50笔
　　　　河上二首　司空图
惨惨日将暮，驱羸独到庄。沙痕傍墟落，风色入牛羊。

新霁田园处，夕阳禾黍明。沙村平见水，深巷有鸥声。

[页]卷,册....[7252]632,19
第51笔
　　　　早朝[7252]　司空图
白日新年好，青春上国多。街平双阙近，尘起五云和。
[页]卷,册....[7253]632,19
第52笔
　　　　即事二首　司空图
茶爽添诗句，天清莹道心。只留鹤一只，此外是空林。

御礼征奇策，人心注盛时。从来留振滞，只待济临危。

[页]卷,册....[7253]632,19
第53笔
　　　　永夜　司空图
永夜疑无日，危时只赖山。旷怀休戚外，孤迹是非间。
[页]卷,册....[7253]632,19
第54笔
　　　　秦关　司空图
形胜今虽在，荒凉恨不穷。虎狼秦国破，狐兔汉陵空。
[页]卷,册....[7253]632,19
第55笔
　　　　渡江　司空图
秋江共僧渡，乡泪滴船回。一夜吴船梦，家书立马开。
[页]卷,册....[7253]632,19
第56笔
　　　　退居漫题七首　司空图
花缺伤难缀，莺喧奈细听。惜春春已晚，珍重草青青。*
堤柳自绵绵，幽人无恨牵。只忧诗病发，莫寄校书牋。*
燕语曾来客，花催欲别人。莫愁春又过，看著又新春。*
身外都无事，山中久避喧。破巢看乳燕，留果待啼猿。*
诗家通籍美，工部与司勋。高贾虽难敌，微官偶胜君。*[7253]
努力省前非，人生上寿稀。青云无直道，暗室有危机。*
燕拙营巢苦，鱼贪触网惊。岂缘身外事，亦似我劳形。
第57笔
　　　　即事九首　司空图
宿雨川原霁，凭高景物新。陂痕侵牧马，云影带耕人。

十年深隐地，一雨太平心。匣涩休看剑，窗明复上琴。

明时那弃置，多病自迟留。疏磬和吟断，残灯照卧幽。

衰鬓闲生少，丹梯望觉危。松须依石长，鹤不傍人卑。

落叶频惊鹿，连峰欲映雕。此生诗病苦，此病更萧条。

旅思又惊夏，庭前长小松。远峰生贵气，残月敛衰容。

林鸟频窥静，家人亦笑慵。旧居留稳枕，归卧听秋钟。

华宇知难保，烧来又却修。只应巢燕惜，未必主人留。

幽鸟穿篱去，邻翁采药回。云从潭底出，花向佛前开。

[页]卷,册....[7254]632,19
第58笔
　　　　松滋渡二首　司空图
步上短亭久，看回官渡船。江乡宜晚霁，楚老语丰年。

楚岫接乡思，茫茫归路迷。更堪斑竹驿，初听鹧鸪啼。

[页]卷,册....[7254]632,19
第59笔
　　　　华清宫[7254]　司空图
帝业山河固，离宫宴幸频。岂知驱战马，只是太平人。
第60笔
　　　　牛头寺　司空图
终南最佳处，禅诵出青霄。群木澄幽寂，疏烟泛泬寥。
[页]卷,册....[7255]632,19
第61笔
　　　　感时上卢相　司空图
兵待皇威振，人随国步安。万方休望幸，封岳始鸣銮。
[页]卷,册....[7255]632,19
第62笔
　　　　乱后三首　司空图
丧乱家难保，艰虞病懒医。空将忧国泪，犹拟洒丹墀。

流芳能几日，惆怅又闻蝉。行在多新贵，幽栖独长年。

世事尝艰险，僧居惯寂寥。美香闻夜合，清景见寅朝。

[页]卷,册....[7255]632,19
第63笔
　　　　秋景　司空图
景物皆难驻，伤春复怨秋。旋书红叶落，拟画碧云收。
[页]卷,册....[7255]632,19
第64笔
　　　　避乱　司空图
离乱（一作乱离）身偶在，窜迹任浮沈。虎暴荒居迥，萤孤黑夜深。
[页]卷,册....[7255]632,19
第65笔
　　　　长亭　司空图
梅雨和乡泪，终年共酒衣。殷勤华表鹤，羡尔亦曾归。
[页]卷,册....[7255]632,19
第66笔
　　　　村西杏花二首[7255]　司空图
薄腻力偏羸，看看怆别时。东风狂不惜，西子病难医。*
肌细分红脉，香浓破紫苞。无因留得玩，争忍折来抛。
第67笔
　　　　独坐　司空图
幽径入桑麻，坞西逢一家。编篱薪带茧，补屋草和花。
[页]卷,册....[7256]632,19
第68笔
　　　　借居　司空图
借住郊园久，仍逢夏景新。绿苔行屐稳，黄鸟傍窗频。
[页]卷,册....[7256]632,19
第69笔
　　　　重阳　司空图
菊开犹阻雨，蝶意切于人。亦应知暮节，不比惜残春。
[页]卷,册....[7256]632,19
第70笔
　　　　偶书五首　司空图
衰谢当何忏，惟应悔壮图。磬声花外远，人影塔前孤。

色变莺雏长，竿齐笋箨垂。白头身偶在，清夏景还移。

蜀妓轻成妙，吴娃狎共纤。晚妆留拜月，卷上水精帘。

独步荒郊暮，沉思远墅幽。平生多少事，弹指一时休。

掩谤知迎吠，欺心见强颜。有名人易困，无契债难还。

[页]卷,册....[7256]632,19
第71笔
　　　　杂题九首　司空图
病来胜未病，名缚便忘名。今日甘为客，当时注愍征。（图集有注愍征赋述，赋，卢献卿撰）
[7256]
暑湿深山雨，荒居破屋灯。此生无忏处，此去作高僧。

不须频怅望，且喜脱喧嚣。亦有终焉意，陂南看稻苗。

楼带猿吟迥，庭容鹤舞宽。㬠书因阅画，封药偶和丹。

宴罢论诗久，亭高拜表频。岸香蕃舶月，洲色海烟春。

驿步堤萦阁，军城鼓振桥。鸥和湖雁下，雪隔岭梅飘。

带雪南山道，和钟北阙明。太平当共贺，开化喝来声。

舴艋猿偷上，蜻蜓燕竞飞。樵香烧桂子，苔湿挂莎衣。

溪涨渔家近，烟收鸟道高。松花飘可惜，睡里洒离骚。

[页]卷,册....[7257]632,19
第72笔
　　　　古乐府　司空图
一叶随西风，君行亦向东。知妾飞书意，无劳待早鸿。
[页]卷,册....[7257]632,19
第73笔
　　　　有感　司空图
灯影看须黑，墙阴惜草青。岁阑悲物我，同是冒霜萤。
[页]卷,册....[7257]632,19
第74笔
　　　　休休亭　司空图
且喜安能保，那堪病更忧。可怜藜杖者，真个种瓜侯。
[页]卷,册....[7257]632,19
第75笔
　　　　漫书二首　司空图
剩欲逢花折，须判冒雨频。晴明开渐少，莫怕湿新巾。
[7257]
小蝶尔何竞，追飞不惮劳。远教群雀见，宁悟祸梯高。

[页]卷,册....[7258]632,19
第76笔
　　　　岁尽二首　司空图
明日添一岁，端忧奈尔何。冲寒出洞口，犹校夕阳多。

莫话伤心事，投春满鬓霜。殷勤共尊酒，今岁只残阳。

[页]卷,册....[7258]632,19
第77笔
　　　　牡丹　司空图
得地牡丹盛，晓添龙麝香。主人犹自惜，锦幕护春霜。
[页]卷,册....[7258]632,19
第78笔
　　　　乱后　司空图
羽书传栈道，风火隔乡关。病眼那堪泣，伤心不到间。
[页]卷,册....[7258]632,19
第79笔
　　　　春山　司空图
可是武陵溪，春芳著路迷。花明催曙早，云腻惹空低。
[页]卷,册....[7258]632,19
第80笔
　　　　乐府　司空图
宝马跋尘光，双驰照路旁。喧传报戚里，明日幸长杨。
[页]卷,册....[7258]632,19
第81笔
　　　　乱前上卢相　司空图
虏黠虽多变，兵骄即易乘。犹须劳斥候，勿遣大河冰。
[页]卷,册....[7258]632,19
第82笔
　　　　有感　司空图
国事皆须救未然，汉家高阁漫凌烟。功臣尽遣词人赞，不省沧洲画鲁连。
[页]卷,册....[7259]633,19
第83笔
　　　　歌　司空图
处处亭台只坏墙，军营人学内人妆。太平故事因君唱，马上曾听隔教坊。
[页]卷,册....[7259]633,19
第84笔
　　　　偈　司空图
人若憎时我亦憎，逃名最要是无能。后生乞汝残风月，自作深林不语僧。
[页]卷,册....[7259]633,19
第85笔
　　　　鹂　司空图
不是流莺独占春，林间彩翠四时新。应知拟上屏风画，偏坐横枝亦向人。
[页]卷,册....[7259]633,19
第86笔
　　　　白菊杂书四首　司空图
黄昏寒立更披襟，露浥清香悦道心。却笑谁家扃绣户，正薰龙麝暖鸳衾。

四面云屏一带天，是非断得自翛然。此生只是偿诗债，白菊开时最不眠。

狂才不足自英雄，仆妾驱令学贩舂。侯印几人封万户，侬家只办买孤峰。
[7259]
黄鹂啭处谁同听，白菊开时且剩过。漫道南朝足流品，由来叔宝不宜多。

[页]卷,册....[7260]633,19
第87笔
　　　　漫题（一作歌）　司空图
经乱年年厌别离，歌声喜（一作无）似太平时。词臣更有中兴颂，磨取莲峰便作碑。
[页]卷,册....[7260]633,19
第88笔
　　　　率题　司空图
宦路前衔闲不记，醉乡佳境兴方浓。一林高竹长遮日，四壁寒山更闰冬。
[页]卷,册....[7260]633,19
第89笔
　　　　磵户　司空图
磵户芳烟接水村，乱来归得道仍存。数竿新竹当轩上，不羡侯家立戟门。
[页]卷,册....[7260]633,19
第90笔
　　　　故乡杏花　司空图
寄花寄酒喜新开，左把花枝右把杯。欲问花枝与杯酒，故人何得不同来。
[页]卷,册....[7260]633,19
第91笔
　　　　华（一作花）上二首　司空图
故国春归未有涯，小栏高槛别人家。五更惆怅回孤枕，犹自残灯照落花。

关外风昏欲雨天，荠花耕倒枕河壖。村南寂寞时回望，一只鸳鸯下渡船。

[页]卷,册....[7260]633,19
第92笔
　　　　梦中　司空图
几多亲（一作新）爱在人间，上彻霞（一作云）梯会却还。须是蓬瀛长买得，一家同占作家山。
[页]卷,册....[7260]633,19
第93笔
　　　　牓下　司空图
三十功名志未伸，初将文字竞通津。春风漫折一枝桂，烟阁英雄笑杀人。
[页]卷,册....[7260]633,19
第94笔
　　　　涔阳渡　司空图
楚田人立带残晖，驿迥村幽客路微。两岸芦花正萧飒，渚烟深处白牛归。
[页]卷,册....[7261]633,19
第95笔
　　　　偶作　司空图
索得身归未保闲，乱来道在辱来顽。留侯万户虽无分，病骨应消一片山。
[页]卷,册....[7261]633,19
第96笔
　　　　寓居有感三首　司空图
亦知世路薄忠贞，不忍残年负圣明。只待东封沾庆赐，碑阴别刻老臣名。

不放残年却到家，衔杯懒更问生涯。河堤往往人相送，一曲晴川隔蓼花。

黑须寄在白须生，一度秋风减几茎。客处不堪频送别，无多情绪更伤情。

[页]卷,册....[7261]633,19
第97笔
　　　　淮西　司空图
鼇冠三山安海浪，龙盘九鼎镇皇都。莫夸十万兵威盛，消个忠良效顺无。
[页]卷,册....[7261]633,19
第98笔
　　　　河湟有感　司空图
一自萧关起战尘，河湟隔断异乡春。汉儿尽作胡儿语，却向城头骂汉人。
[页]卷,册....[7261]633,19
第99笔
　　　　自乡北归　司空图
巴烟幂幂久萦恨，楚柳绵绵今送归。回避江边同去雁，莫教惊起错南飞。
[页]卷,册....[7261]633,19
第100笔
　　　　青龙师安上人　司空图
炎曜偏临许国人，雨中衰菊病中身。清香一炷知师意，应为昭陵惜老臣。
[页]卷,册....[7261]633,19
第101笔
　　　　山中　司空图
凡鸟爱喧人静处，闲云似妒月明时。世间万事非吾事，只愧秋来未有诗。
[页]卷,册....[7262]633,19
第102笔
　　　　有感二首　司空图
自古经纶足是非，阴谋最忌夺天机。留侯却粒商翁去，甲第何人意气归。

古来贤俊共悲辛，长是豪家拒要津。从此当歌唯痛饮，不须经世为闲人。

[页]卷,册....[7262]633,19
第103笔
　　　　闲夜二首　司空图
道侣难留为虐棋，邻家闻说厌吟诗。前峰月照分明见，夜合香中露卧时。

此身闲得易为家，业是吟诗与看花。若使他生抛笔砚，更应无事老烟霞。

[页]卷,册....[7262]633,19
第104笔
　　　　雨中　司空图
维摩居士陶居士，尽说高情未足夸。簷外莲峰阶下菊，碧莲黄菊是吾家。
[页]卷,册....[7262]633,19
第105笔
　　　　送道者二首　司空图
洞天真侣昔曾逢，西岳今居第几峰。峰顶他时教我认，相招须把碧芙蓉。

殷勤不为学烧金，道侣惟应识此心。雪里千山访君易，微微鹿迹入深林。

[页]卷,册....[7262]633,19
第106笔
　　　　重阳阻雨　司空图
重阳阻雨独衔杯，移得山家菊未开。犹胜登高闲望断，孤烟残照马嘶回。
[页]卷,册....[7262]633,19
第107笔
　　　　省试[7262]　司空图
粉闱深锁唱同人，正是终南雪霁春。闲系长安千匹马，今朝似减六街尘。
[页]卷,册....[7263]633,19
第108笔
　　　　有赠　司空图
有诗有酒有高歌，春色年年奈我何。试问羲和能驻否，不劳频借鲁阳戈。
[页]卷,册....[7263]633,19
第109笔
　　　　证因亭　司空图
峰北幽亭愿证因，他生此地却容身。上方僧在时应到，笑认前衔记写真。
[页]卷,册....[7263]633,19
第110笔
　　　　顷年陪恩地赴甘棠之召感动留题　司空图
去时憔悴青衿在，归路凄凉绛帐空。无限酬恩心未展，又将孤剑别从公。
[页]卷,册....[7263]633,19
第111笔
　　　　九月八日　司空图
已是人间寂寞花，解怜寂寞傍贫家。老来不得登高看，更甚残春惜岁华。
[页]卷,册....[7263]633,19
第112笔
　　　　敷溪桥院有感　司空图
昔岁攀游景物同，药炉今在鹤归空。青山满眼泪堪碧，绛帐无人花自红。
[页]卷,册....[7263]633,19
第113笔
　　　　寺阁　司空图
昔岁登临未衰飒，不知何事爱伤情。今来揽镜翻堪喜，乱后霜须长几茎。
[页]卷,册....[7263]633,19
第114笔
　　　　武陵路　司空图
橘岸舟间罾网挂，茶坡日暖鹧鸪啼。女郎指点行人笑，知向花间路已迷。
[页]卷,册....[7263]633,19
第115笔
　　　　南北史感遇十首[7263]　司空图
雨淋麟阁名臣画，雪卧龙庭猛将碑。不用黄金铸侯印，尽输公子买蛾眉。

汉世频封万户侯，云台空峻谢风流。江南不有名儒相，齿冷中原笑未休。

天风斡海怒长鲸，永固南来百万兵。若向沧洲犹笑傲，江山虚有石头城。

花迷公子玉楼恩，镜弄佳人红粉春。不信关山劳远戍，绮罗香外任行尘。

兵围梁殿金瓯破，火发陈宫玉树摧。奸佞岂能惭误国，空令怀古更俳徊。

行乐最宜连夜景，太平方觉有春风。千金尽把酬歌舞，犹胜三边赏战功。

桃芳李艳年年发，羌管蛮弦处处多。海上应无三岛路，人间惟有一声歌。

佳人自折一枝红，把唱新词曲未终。惟向眼前怜易落，不如抛掷任春风。

景阳楼下花钿镜，玄武湖边锦绣旗。昔日繁华今日恨，雉媒声晚草芳时。

乱后人间尽不平，秦川花木最伤情。无穷红艳红尘里，骤马分香散入营。

[页]卷,册....[7264]633,19
第116笔
　　　　狂题二首　司空图
草堂旧隐犹招我，烟阁英才不见君。惆怅故山归未得，酒狂叫断暮天云。

须知世乱身难保，莫喜天晴菊并开。长短此身长是客，黄花更助白头催。

[页]卷,册....[7264]633,19
第117笔
　　　　红茶花　司空图
景物诗人见即夸，岂怜高韵说红茶。牡丹枉用三春力，开得方知不是花。
[页]卷,册....[7264]633,19
第118笔
　　　　秋燕[7264]　司空图
从扑香尘拂面飞，怜渠只为解相依。经冬好近深炉暖，何必千岩万水归。
[页]卷,册....[7265]633,19
第119笔
　　　　见后雁有感　司空图
笑尔穷通亦似人，高飞偶滞莫悲辛。却缘风雪频相阻，只向关中待得春。
[页]卷,册....[7265]633,19
第120笔
　　　　移桃栽　司空图
独临官路易伤摧，从遣春风恣意开。禅客笑移山上看，流莺直到槛前来。
[页]卷,册....[7265]633,19
第121笔
　　　　忆中条　司空图
燕辞旅舍人空在，萤出疏篱菊正芳。堪恨昔年联句地，念经僧扫过重阳。
[页]卷,册....[7265]633,19
第122笔
　　　　乐府　司空图
五更窗下簇妆台，已怕堂前阿母催。满鸭香薰鹦鹉睡，隔帘灯照牡丹开。
[页]卷,册....[7265]633,19
第123笔
　　　　放龟二首　司空图
却为多知自不灵，今朝教（一作放）汝卜长生。若求深处无深处，只有依人会有情。

世外犹迷不死庭，人间莫恃自无营。本期沧海堪投迹，却向朱门待放生。

[页]卷,册....[7265]633,19
第124笔
　　　　灯花三首　司空图
蜀柳丝丝幂画楼，窗尘满镜不梳头。几时金雁传归信，剪断香魂一缕愁。

姊姊教人且抱儿，逐他女伴卸头迟。明朝斗草多应喜，剪得灯花自扫眉。

闰前小雪过经旬，犹自依依向主人。开尽菊花怜强舞，与教弟子待新春。

[页]卷,册....[7265]633,19
第125笔
　　　　偶题三首　司空图
浮世悠悠旋一空，多情偏解挫英雄。风光只在歌声里，不必楼前万树红。

小池随事有风荷，烧酹倾壶一曲歌。欲待秋塘擎露看，自怜生意已无多。

辽阳音信近来稀，纵有虚传逼节归。永日无人新睡觉，小窗晴暖螖虫飞。

[页]卷,册....[7266]633,19
第126笔
　　　　华下对菊　司空图
清香裛露对高齐，泛酒偏能浣旅怀。不似春风逞红艳，镜前空坠玉人钗。
[页]卷,册....[7266]633,19
第127笔
　　　　与都统参谋书有感　司空图
惊鸾迸鹭尽归林，弱羽低垂分独沈。带病深山犹草檄，昭陵应识老臣心。
[页]卷,册....[7266]633,19
第128笔
　　　　漫题　司空图
无宦无名拘逸兴，有歌有酒任他乡。看看万里休征戍，莫向新词寄断肠。
[页]卷,册....[7266]633,19
第129笔
　　　　商山二首　司空图
清溪一路照羸身，不似云台画像人。国史数行犹有志，只将谈笑继英尘。

马上搜奇已数篇，籍中犹愧是顽仙。关头传说开元事，指点多疑孟浩然。

[页]卷,册....[7266]633,19
第130笔
　　　　与伏牛长老偈二首　司空图
不算菩提与阐提，惟应执著便生迷。无端指个清凉地，冻杀胡僧雪岭西。

长绳不见系空虚，半偈传心亦未疏。推倒我山无一事，莫将文字缚真如。

[页]卷,册....[7266]633,19
第131笔
　　　　客中重九　司空图
楚老相逢泪满衣，片名薄宦已知非。他乡不似人间路，应共东流更不归。
[页]卷,册....[7267]633,19
第132笔
　　　　柳二首　司空图
谁家按舞傍池塘，已见繁枝嫩眼黄。漫说早梅先得意，不知春力暗分张。

似拟凌寒妒早梅，无端弄色傍高台。折来未有新枝长，莫遣佳人更折来。

[页]卷,册....[7267]633,19
第133笔
　　　　光启丁未别山　司空图
草堂琴画已判烧，犹托邻僧护燕巢。此去不缘名利去，若逢逋客莫相嘲。
[页]卷,册....[7267]633,19
第134笔
　　　　石楠　司空图
客处偷闲未是闲，石楠虽好懒频攀。如何风叶西归路，吹断寒云见故山。
[页]卷,册....[7267]633,19
第135笔
　　　　力疾马上走笔　司空图
酿黍长添不尽杯，只忧花尽客空回。垂杨且为晴遮日，留遇重阳即放开。
[页]卷,册....[7267]633,19
第136笔
　　　　华阴县楼　司空图
丹霄能有几层梯，懒更扬鞭耸翠蜺。偶凭危栏（一作楼）且南望，不劳高掌欲相携。
[页]卷,册....[7267]633,19
第137笔
　　　　南至四首　司空图
今冬腊后无残日，故国烧来有几家。却恨早梅添旅思，强偷春力报年华。

花时不是偏愁我，好事应难总取他。已被诗魔长役思，眼中莫厌早梅多。
[7267]
年华乱后偏堪惜，世路抛来已自生。犹有玉真长命缕，樽前时唱缓羇情。

一任喧阗遶四邻，闲忙皆是自由身。人来客去还须议，莫遣他人作主人。

[页]卷,册....[7268]633,19
第138笔
　　　　莲峰前轩　司空图
人间上寿若能添，只向人间也不嫌。看著四邻花竞发，高楼从此莫垂帘。
[页]卷,册....[7268]633,19
第139笔
　　　　步虚（一本题下有词字）　司空图
阿母亲教学步虚，三元长遣下蓬壶。云韶韵俗停瑶瑟，鸾鹤飞低拂宝炉。
[页]卷,册....[7268]633,19
第140笔
　　　　剑器　司空图
楼下公孙昔擅场，空教女子爱军装。潼关一败吴（一作胡）儿喜，簇马骊山看御汤。
[页]卷,册....[7268]633,19
第141笔
　　　　乙丑人日　司空图
自怪扶持七十身，归来又见故乡春。今朝人日逢人喜，不料偷生作老人。
[页]卷,册....[7268]633,19
第142笔
　　　　携仙箓九首　司空图
岳北秋空渭北川，晴云渐薄薄如烟。坐来还见微风起，吹散残阳一片蝉。*
一半晴空一半云，远笼仙掌日初曛。洞天有路不知处，绝顶异香难更闻。*
决事还须更事酬，清谭妙理一时休。渔翁亦被机心误，眼暗汀边结钓钩。*
迹不趋时分不侯，功名身外最悠悠。听君总画麒麟阁，还我闲眠舴艋舟。*
仙凡路阻两难留，烟树人间一片秋。若道阴功能济活，且将方寸自焚修。*[7268]
若有阴功救未然，玉皇品籍亦搜贤。应知谭笑还高谢，别就沧洲赞上仙。*
英名何用苦搜奇，不朽才销一句诗。却赖风波阻三岛，老臣犹得恋明时。*（起句与争名一首同）
剪取红云剩写时，年年高会趁花时。水精楼阁分明见，只欠霞浆别著旗。*
此生得作太平人，只向尘中便出尘。移取碧桃花万树，年年自乐故乡春。
第143笔
　　　　浪淘沙　司空图
不必长漂玉洞花，曲中偏爱浪淘沙。黄河却胜天河水，万里萦纡入汉家。
[页]卷,册....[7269]633,19
第144笔
　　　　赠日东鉴禅师　司空图
故国无心度（一作渡）海潮，老禅方丈倚中条。夜深雨绝松堂静，一点飞（一作山）萤照寂寥。
[页]卷,册....[7269]633,19
第145笔
　　　　暮春对柳二首　司空图
萦愁惹恨奈杨花，闭户垂帘亦满家。恼得闲人作酒病，刚须又扑越溪茶。

洞中犹说看桃花，轻絮狂飞自俗家。正是阶前开远信，小娥旋拂碾新茶。

[页]卷,册....[7269]633,19
第146笔
　　　　戊午三月晦二首　司空图
随风逐浪剧逢萍，园首何曾解最灵。笔砚近来多自弃，不关妖气暗文星。

牛夸棋品无勍敌，谢占诗家作上流。岂是小敷春水涨，年年鸾鹤待仙舟。

[页]卷,册....[7269]633,19
第147笔
　　　　偶书五首　司空图
情知了得未如僧，客处高楼莫强登。莺也解啼花也发，不关心事最堪憎。
[7269]
自有池荷作扇摇，不关风动爱芭蕉。只怜直上抽红蕊，似我丹心向本朝。

曾看轻舟渡远津，无风著岸不经旬。只缘命蹇须知命，却是人争阻得人。

上谷何曾解有情，有情人自惜君行。证因池上今生愿，的的他生作化生。

新店南原后夜程，黄河风浪信难平。渡头杨柳知人意，为惹官船莫放行。

[页]卷,册....[7270]633,19
第148笔
　　　　喜山鹊初归三首　司空图
翠衿红觜便知机，久避重罗稳处飞。只为从来偏护惜，窗前今贺主人归。

山中只是惜珍禽，语不分明识尔心。若使解言天下事，燕台今筑几千金。

阻他罗网到柴扉，不奈偷仓雀转肥。赖尔林塘添景趣，剩留山果引教归。

[页]卷,册....[7270]633,19
第149笔
　　　　虞乡北原　司空图
泽北村贫烟火狞，稚田冬旱倩牛耕。老人惆怅逢人诉，开尽黄花麦未金。
[页]卷,册....[7270]633,19
第150笔
　　　　洛中三首　司空图
秋风团扇未惊心，笑看妆台落叶侵。绣凤不教金缕暗，青楼何处有寒砧。

不用频嗟世路难，浮生各自系悲懽。风霜一夜添羇思，罗绮谁家待早寒。

燕巢空后谁相伴，鸳被缝来不忍薰。薄命敢辞长滴泪，倡家未必肯留君。

[页]卷,册....[7270]633,19
第151笔
　　　　寓笔　司空图
年年镊鬓到花飘，依旧花繁鬓易凋。撩乱一场人更恨，春风谁道胜轻飙。
[页]卷,册....[7270]633,19
第152笔
　　　　戏题试衫　司空图
朝班尽说人宜紫，洞府应无鹤著绯。从此玉皇须破例，染霞裁赐地仙衣。
[页]卷,册....[7271]633,19
第153笔
　　　　汴柳半枯因悲柳中隐　司空图
行人莫叹前朝树，已占河堤几百春。惆怅题诗柳中隐，柳衰犹在自无身。
[页]卷,册....[7271]633,19
第154笔
　　　　上方　司空图
花落更同悲本落，莺声相续即蝉声。荣枯了得无多事，只是闲人漫系情。
[页]卷,册....[7271]633,19
第155笔
　　　　寄王赞学　司空图
黄卷不关兼济业（一作美），青山自保老闲身。一行万里纤尘静，可要张仪更入秦。
[页]卷,册....[7271]633,19
第156笔
　　　　新节　司空图
转悲新岁重于山，不似轻鸥肯复还。朱绂纵教金印换，青云未胜白头闲。
[页]卷,册....[7271]633,19
第157笔
　　　　自河西归山二首　司空图
一水悠悠一叶危，往来长恨阻归期。乡关不是无华表，自为多惊独上迟。

水阔风惊去路危，孤舟欲上更迟迟。鹤群长扰三珠树，（山海经曰：在厌火国北，生赤水上，树上有柏叶，皆为珠）不借人间一只骑。

[页]卷,册....[7271]633,19
第158笔
　　　　王官二首　司空图
风荷似醉和花舞，沙鸟无情伴客闲。总是此中皆有恨，更堪微雨半遮山。
[7271]
荷塘烟罩小斋虚，景物皆宜入画图。尽日无人只高卧，一双白鸟隔纱厨。

[页]卷,册....[7272]633,19
第159笔
　　　　贺翰林侍郎二首　司空图
太白东归鹤背吟，镜湖空在酒船沈。今朝忽见银台事，早晚重征入翰林。

玉版征书洞里看，沈羲新拜侍郎官。文星喜气连台曜，圣主方知四海安。

[页]卷,册....[7272]633,19
第160笔
　　　　寄王十四舍人　司空图
几年汶上约同游，拟为莲峰别置楼。今日凤皇池畔客，五千仞雪不回头。
[页]卷,册....[7272]633,19
第161笔
　　　　纶阁有感　司空图
风涛曾阻化鳞来，谁料蓬瀛路却开。欲去迟迟还自笑，狂才应不是仙才。
[页]卷,册....[7272]633,19
第162笔
　　　　狂题十八首　司空图
莫恨艰危日日多，时情其奈幸门何。貔貅睡稳蛟龙渴，犹把烧残朽铁磨。

别鹤凄凉指法存，戴逵能耻近王门。世间第一风流事，借得王公玉枕痕。

交疏自古戒言深，肝胆徒倾致铄金。不是史迁书与说，谁知孤负李陵心。

南华落笔似荒唐，若肯经纶亦不狂。偶作客星侵帝座，却应虚薄是严光。

不劳世路更相猜，忍到须休惜得材。几度懒乘风水便，拗船折舵恐难回。

由来相爱只诗僧，怪石长松自得朋。却怕他生还识字，依前日下作孤灯。

老禅乘仗（一作杖）莫过身，远岫孤云见亦频。应是佛边犹怕闹，信缘须作且闲人。

止竟闲人不爱闲，只偷无事闭柴关。轰霆搅破蛟龙窟，也被狂风卷出山。

地下修文著作郎，生前饥处倒空墙。何如神爽骑星去，犹自研几助玉皇。

雨洗芭蕉叶上诗，独来凭槛晚晴时。故园虽恨风荷腻，新句闲题亦满池。

初时拄杖向邻村，渐到清明亦杜门。三十年来辞病表，今朝卧病感皇恩。
[7273]
来时虽恨失青毡，自见芭蕉几十篇。应是阿刘还宿债，剩拚才思折供钱。

芭蕉丛畔碧婵娟，免更悠悠扰蜀川。应到去时题不尽，不劳分寄校书牋。

自伤衰病渐难平，永夜禅床雨滴声。闻道虎疮仍带镞，吼来和痛亦横行。

昨日流莺今日蝉，起来又是夕阳天。六龙飞辔长相窘，更忍乘危自（一作何忍临岐更）著鞭。

有是有非还有虑，无心无迹亦无猜。不平便激风波险，莫向安时稔祸胎。

十年三署让官频，认得无才又索身。莫道太行同一路，大都安稳属闲人。

曾闻劫火到蓬壶，缩尽鼇头海亦枯。今日家山同此恨，人归未得鹤归无。

[页]卷,册....[7274]634,19
第163笔
　　　　游仙二首　司空图
蛾眉新画觉婵娟，斗走将花阿母边。仙曲教成慵不理，玉阶相簇打金钱。

刘郎相约事难谐，雨散云飞自此乖。月姊殷勤留不住，碧空遗下水精钗。

[页]卷,册....[7274]634,19
第164笔
　　　　漫书五首　司空图
长拟求闲未得闲，又劳行役出秦关。逢人渐觉乡音异，却恨莺声似故山。

溪边随事有桑麻，尽日山程十数家。莫怪行人频怅望，杜鹃不是故乡花。

海上昔闻麋爱鹤，山中今日鹿憎龟。爱憎止竟须关分，莫把微才望所知。

世路快心无好事，恩门嘉话合书绅。神藏鬼伏能千变，亦胜忘机避要津。

四翁识势保安闲，须为生灵暂出山。一种老人能算度，磻溪心迹愧商颜。

[页]卷,册....[7274]634,19
第165笔
　　　　偶诗五首　司空图
闲韵虽高不衒才，偶抛猿鸟乍归来。夕阳照个新红叶，似要题诗落砚台。

芙蓉骚客空留怨，芍药诗家只寄情。谁似天才李山甫，牡丹属思亦纵横。

贤豪出处尽沉吟，白日高悬只照心。一掬信陵坟上土，便如碣石累千金。

声貌由来固绝伦，今朝共许占残春。当歌莫怪频垂泪，得地翻惭早失身。

中宵茶鼎沸时惊，正是寒窗竹雪明。甘得寂寥能到老，一生心地亦应平。

[页]卷,册....[7275]634,19
第166笔
　　　　杂题二首　司空图
先知左袒始同行，须待龙楼羽翼成。若使只凭三杰力，犹应汉鼎一毫轻。

鱼在枯池鸟在林，四时无奈雪霜侵。若教激劝由（一作田）真宰，亦奖青松径寸心。

[页]卷,册....[7275]634,19
第167笔
　　　　光化踏青有感　司空图
引得车回莫认恩，却成寂寞与谁论。到头不是君王意，羞插垂杨更傍门。
[页]卷,册....[7275]634,19
第168笔
　　　　丑年冬　司空图
醉日昔闻都下酒，何如今喜折新茶。不堪病渴仍多虑，好向㴩湖便出家。
[页]卷,册....[7275]634,19
第169笔
　　　　白菊三首　司空图
人间万恨已难平，栽得垂〔杨〕（阳）更系情。犹喜闰前霜未下，菊边依旧舞身轻。

莫惜西风又起来，犹能婀娜傍池台。不辞暂被霜寒挫，舞袖招香即却回。
[7275]
为报繁霜且莫催，穷秋须到自低垂。横拖长袖招人别，只待春风却舞来。

[页]卷,册....[7276]634,?9
第170笔
　　　　扇　司空图
珍重逢秋莫弃捐，依依只仰故人怜。有时池上遮残日，承得霜林几个蝉。
[页]卷,册....[7276]634,19
第171笔
　　　　修史亭三首　司空图
山前邻叟去纷纷，独强衰羸爱杜门。渐觉一家看冷落，地炉生火自温存。

甘心七十且酣歌，自算平生幸已多。不似香山白居士，晚将心地著禅魔。

乌纱巾上是青天，检东酬知四十年。谁料平生臂鹰手，挑灯自送佛前钱。（图为王文公凝所知，后分司。又为卢携所知）

[页]卷,册....[7276]634,19
第172笔
　　　　力疾山下吴村看杏花十九首　司空图
春来渐觉一川明，马上繁花作阵迎。掉臂只将诗酒敌，不劳金鼓助横行。

阊阖曾排捧御炉，犹看晓月认金铺。羸形不画凌烟阁，只为微才激壮图。

镜留雪鬓暖消无，春到梨花日又晡。移取扶桑阶下种，年年看长碍金乌。

折来未尽不须休，年少争来莫与留。更愿狂风知我意，一时吹向海西头。

才情百巧斗风光，却笑雕花刻叶忙。熨帖新巾来与裹，犹看腾踏少年场。

浮世荣枯总不知，且忧花阵被风欺。侬家自有麒麟阁，第一功名只赏诗。

白衫裁袖本教宽，朱紫由来亦一般。王老小儿吹笛看，我侬试舞尔侬看。
[7276]
单床薄被又羁栖，待到花开亦甚迷。若道折多还有罪，只应莺啭是金鸡。

近来桃李半烧枯，归卧乡园只老夫。莫算明年人在否，不知花得更开无。

汉王何事损精神，花满深宫不见春。秾艳三千临粉镜，独悲掩面李夫人。

能艳能芳自一家，胜鸾胜凤胜烟霞。客来须共醒醒看，碾尽明昌几角茶。

造化无端欲自神，裁红剪翠为新春。不如分减闲心力，更助英豪济活人。

俳徊自劝莫沾缨，分付年年谷口莺。却赖无情容易别，有情早个不胜情。

闲步偏宜舞袖迎，春光何事独无情。垂杨合是诗家物，只爱敷溪道北生。

亦知王大是昌龄，杜二其如律韵清。还有酸寒堪笑处，拟夸朱绂更峥嵘。

潘郎爱说是诗家，枉占河阳一县花。千载几人搜警句，补方金字爱晴霞。

行乐溪边步转迟，出山渐减探花期。去年四度今三度，恐到凭人折去时。

此身衰病转堪嗟，长忍春寒独惜花。更恨新诗无纸写，蜀牋堆积是谁家。

昨日黄昏始看回，梦中相约又衔杯。起来闻到风飘却，犹拟教人扫取来。

[页]卷,册....[7277]634,19
第173笔
　　　　少仪　司空图
昨日登班缀柏台，更惭起草属微才。锦窠不是寻常锦，兼向丘迟夺得来。
[页]卷,册....[7277]634,19
第174笔
　　　　重阳四首　司空图
簷前减燕菊添芳，燕尽庭前菊又荒。老大比他年少少，每逢佳节更悲凉。
[7277]
雨寒莫待菊花催，须怕晴空暖并开。开却一枝开却尽，且随幽蝶更徘徊。

青娥懒唱无衣换，黄菊新开乞酒难。长有长亭惆怅事，隔河更得对凭栏。

白发怕寒梳更懒，黄花晴日照初开。篱头应是蝶相报，已被邻家携酒来。

[页]卷,册....[7278]634,19
第175笔
　　　　长命缕　司空图
他乡处处堪悲事，残照依依惜别天。此去知名长命缕，殷勤为我唱花前。
[页]卷,册....[7278]634,19
第176笔
　　　　柏东　司空图
冥得机心岂在僧，柏东闲步爱腾腾。免教世路人相忌，逢著村醪亦不憎。
[页]卷,册....[7278]634,19
第177笔
　　　　歌者十二首　司空图
追逐翻嫌傍管弦，金钗击节自当筵。风霜一夜燕鸿断，唱作江南袚禊天。

玉树花飘凤失栖，一声初压管弦低。清回烦暑成潇洒，艳逐寒云变惨凄。

十斛明珠亦易拚，欲兼人艺古来难。五云合是新声染，镕作琼浆洒露盘。

不似新声唱亦新，旋调玉管旋生春。愁肠隔断珠帘外，只为今宵共听人。

十年难逃别云林，暂辍狂歌且听琴。转觉淡交言有味，此声知是古人心。

五柳先生自识微，无言共笑手空挥。胸中免被风波挠，肯为螳螂动杀机。

风霜寒水旅人心，几处笙歌绣户深。分泊一场云散后，未胜初夜便听琴。

自怜眼暗难求药，莫恨花繁便有风。桃李更开须强看，明年兼恐听歌聋。
[7278]
白云深处寄生涯，岁暮生情赖此花。蜂蝶绕来忙绕袖，似知教折送邻家。

重九仍重岁渐阑，强开病眼更登攀。年年认得酣歌处，犹恐招魂葬故山。

绕壁依稀认写真，更须粉绘饰羸身。凄凉不道身无寿，九日还无旧会人。

鹤氅花香搭槿篱，枕前蛩迸酒醒时。夕阳似照陶家菊，黄蝶无穷压故枝。

[页]卷,册....[7279]634,19
第178笔
　　　　题裴晋公华岳庙题名　司空图
岳前大队赴淮西，从此中原息鼓（一作战）鼙。石阙莫教苔藓上，分明认取晋公题。
[页]卷,册....[7279]634,19
第179笔
　　　　杨柳枝寿杯词十八首　司空图
乐府翻来占太平，风光无处不含情。千门万户喧歌吹，富贵人间只此声。

撼晚梳空不自持，与君同折上楼时。春风还有常情处，系得人心免别离。

灞亭东去彻隋堤，赠别何须醉似泥。万里往来无一事，便帆轻拂乱莺啼。

台城细仗晓初移，诏赐千官禊饮时。绿帐远笼清珮响，更曛晴日上龙旗。

桃源仙子不须夸，闻道惟栽一片花。何似浣纱溪畔住，绿阴相间两三家。

偶然楼上卷珠帘，往往长条拂枕函。恰值小娥初学舞，拟偷金缕押春衫。

池边影动散鸳鸯，更引微风乱绣床。直待玉窗尘不起，始应金雁得成行。

稻畦分影向江村，憔悴经霜只半存。昨日流莺今不见，乱萤飞出照黄昏。

客泪休沾汉水滨，舞腰羞杀汉宫人。狂风更与回烟，扫尽繁花独占春。
[7279]
游人莫叹易凋衰，长乐荣枯自有期。看取明年春意动，更于何处最先知。

昔年行乐及芳时，一上丹梯桂一枝。笑问江头醉公子，饶君满把曲尘丝。

渡头残照一行新，独自依依向北人。莫恨乡程千里远，眼中从此故乡春。

絮惹轻枝雪未飘，小溪烟束带危桥。邻家女伴频攀折，不觉回身罥翠翘。

处处萦空百万枝，一枝枝好更题诗。隔城远岫招行客，便与朱楼当酒旗。

锦城分得映金沟，两岸年年引胜游。若似松篁须带雪，人间何处认风流。

日暖津头絮已飞，看看还是送君归。莫言万绪牵愁思，缉取长绳系落晖。

大堤时节近清明，霞衬烟笼遶郡城。好是梨花相映处，更胜松雪日初晴。

圣主千年乐未央，御沟金翠满垂杨。年年织作升平字，高映南山献寿觞。

[页]卷,册....[7280]634,19
第180笔
　　　　山鹊　司空图
多惊本为好毛衣，只赖人怜始却归。众鸟自知颜色减，妒他偏向眼前飞。
[页]卷,册....[7280]634,19
第181笔
　　　　李居士　司空图
高风只在五峰前，应是精灵（一作星）降作贤。万里无云惟一鹤，乡（一作即）中同看却升天。
[页]卷,册....[7280]634,19
第182笔
　　　　杏花　司空图
诗家偏为此伤情，品韵由来莫与争。解笑亦应兼解语，只应慵语倩莺声。
[页]卷,册....[7280]634,19
第183笔
　　　　白菊三首[7280]　司空图
不疑陶令是狂生，作赋其如有定情。犹胜江南隐居士，诗魔终袅负孤名。

自古诗人少显荣，逃名何用更题名。诗中有虑犹须戒，莫向诗中著不平。

登高可羡少年场，白菊堆边鬓似霜。益算更希沾上药，今朝第七十重阳。

[页]卷,册....[7281]634,19
第184笔
　　　　听雨（一作王建诗）　司空图
半夜思家睡里愁，雨声落落屋簷头。照泥星出依前黑，淹烂庭花不肯休。
[页]卷,册....[7281]634,19
第185笔
　　　　杨柳枝二首　司空图
陶家五柳簇衡门，还有高情爱此君。何处更添诗境好，新蝉攲枕每先闻。

数枝珍重蘸沧浪，无限尘心暂免忙。烦暑若和烟露裛，便同佛手洒清凉。

[页]卷,册....[7281]634,19
第186笔
　　　　修史亭二首　司空图
少年已惯掷年光，时节催驱独不忙。今日无疑亦无病，前程无事扰医王。

篱落轻寒整顿新，雪晴步屣会诸邻。自从南至歌风顶，始见人烟外有人。

[页]卷,册....[7281]634,19
第187笔
　　　　漫书　司空图
乐退安贫知是分，成家报国亦何惭。到还僧院心期在，瑟瑟澄鲜百丈潭。
[页]卷,册....[7281]634,19
第188笔
　　　　杂题二首　司空图
棋局长携上钓船，杀中棋杀胜丝牵。洪𬬻任铸千钧鼎，只在磻溪一缕悬。

晓镜高窗气象深，自怜清格笑尘心。世间不为蛾眉误，海上方应鹤背吟。

[页]卷,册....[7281]634,19
第189笔
　　　　题休休亭（一作耐辱居士歌）　司空图
咄，诺。休休休，莫莫莫。
伎两虽多性灵恶，赖是长教闲处著。休休休，莫莫莫。
一局棋，一炉药。天意时情可料度，白日偏催快活人。
黄金难买堪骑鹤，若曰尔何能，答言耐辱莫。
[页]卷,册....[7282]634,19
第190笔
　　　　冯燕歌（一作沈下贤诗。据唐音统签云：丽情集以此歌为沈下贤
　　　　作。注文苑英华者误采之，下贤有其传，未尝作歌也，集可考。
　　　　）　司空图
魏中义士有冯燕，游侠幽并最少年。避雠偶作滑台客，嘶风跃马来翩翩。
此时恰遇莺花月，堤上轩车画不绝。两面高楼语笑声，指点行人情暗结。
掷果潘郎谁不慕，朱门别见红妆露。故故推门掩不开，似教欧轧传言语。
冯生敲镫袖笼鞭，半拂垂杨半惹烟。树间春鸟知人意，的的心期暗与传。
传道张婴偏嗜酒，从此香闺为我有。梁间客燕正相欺，屋上鸣鸠空自斗。
婴归醉卧非雠汝，岂知负过人怀惧。燕依户扇欲潜逃，巾在枕傍指令取。
谁言狼戾心能忍，待我情深情不隐。回身本谓取巾难，倒柄方知授霜刃。
冯君抚剑即迟疑，自顾平生心不欺。尔能负彼必相负，假手他人复在谁。
窗间红艳犹可掬，熟视花钿情不足。唯将大义断胸襟，粉颈初回如切玉。
凤皇钗碎各分飞，怨魄娇魂何处追（一作归）。凌波如唤游金谷，羞彼〔揶揄〕（椰榆）泪满衣。
新人藏匿旧人起，白昼喧呼骇邻里。诬执张婴不自明，贵免生前遭考捶。
官将赴市拥红尘，掉臂人来擗看人。传声莫遣有冤滥，盗杀婴家即我身。
初闻僚吏翻疑叹，呵叱风狂词不变。缧囚解缚犹自疑，疑是梦中方（一作云）脱免。
未死劝君莫浪言，临危不顾始知难。已为不平能割爱，更将身命救深冤。
白马贤侯贾相公，长悬金帛募才雄。拜章请赎冯燕罪，千古三河激义风。
黄河东注无时歇，注尽波澜名不灭。为感词人沈下贤，长歌更与分明说。
此君精爽知犹在，长与人间留炯诫。铸作金燕香作堆，焚香酬[7282]酒听歌来。
[页]卷,册....[7283]634,19
第191笔
　　　　寄薛起居　司空图
小域（一作城）新衔（一作役）贺圣朝，亦知蹇分巧难抛。麤才自合无岐路，不破工夫漫解嘲。
[页]卷,册....[7283]634,19
第192笔
　　诗题五字，乃真仙之词也。邵阳某县人，或闻其山实异，斋祷积稔，
　　果有蹈空而至者，涉笔附楹，久之，乃罢去。既而熟视木文，则字皆
　　隐起成列矣。某年中，廉帅上闻，且命镵其逸迹，藏于郡廨。其后为
　　刺史李岫所得，今传于君孙。岂精契之所感致耶？光启三年秋八月既
　　望，愚获睹于王官别业，噫！迹虽显奇，道必体正，故为物怪之所中
　　者，见之莫不洗然，欲盖其事，目击可数也。吾知挟邪佞以冒进者，
　　亦当胆栗自废。岂俟图鼎毁犀而后辨奸妖之诡态哉？缀之全篇，以志
　　诚敬，且期自警，泗水司空氏记。
月下留丹灶，坛边树羽衣。异香人不觉，残夜鹤分飞。
朝会初元盛，蓬瀛旧侣稀。瑶函真迹在，妖魅敢扬威。
[页]卷,册....[7283]634,19
第193笔
　　　　元日　司空图
甲子今重数，生涯只自怜。殷勤元日日，攲午又明年。
[页]卷,册....[7283]634,19
第194笔
　　　　洛阳咏古（一作胡曾诗）　司空图
石勒童年有战机，洛阳长啸倚门时。晋朝不是王夷甫，大智何由得预知。
[页]卷,册....[7283]634,19
第195笔
　　　　诗品二十四则（附录）[7283]　雄浑　司空图
大用外腓，真体内充。返虚入浑，积健为雄。
具备万物，横绝太空。荒荒油云，寥寥长风。
超以象外，得其环中。持之匪强，来之无穷。
[页]卷,册....[7284]634,19
第196笔
　　　　诗品二十四则（附录）冲淡　司空图
素处以默，妙机其微。饮之太和，独鹤与飞。
犹之惠风，苒苒在衣。阅音修篁，美曰载归。
遇之匪深，即之愈稀。脱有形似，握手已违。
[页]卷,册....[7284]634,19
第197笔
　　　　诗品二十四则（附录）纤秾　司空图
采采流水，蓬蓬远春。窈窕深谷，时见美人。
碧桃满树，风日水滨。柳阴路曲，流莺比邻。
乘之愈往，识之愈真。如将不尽，与古为新。
[页]卷,册....[7284]634,19
第198笔
　　　　诗品二十四则（附录）沈著　司空图
绿杉野屋，落日气清。脱巾独步，时闻鸟声。
鸿雁不来，之子远行。所思不远，若为平生。
海风碧云，夜渚月明。如有佳语，大河前横。
[页]卷,册....[7284]634,19
第199笔
　　　　诗品二十四则（附录）高古　司空图
畸人乘真，手把芙蓉。泛彼浩劫，窅然空纵。
月出东斗，好风相从。太华夜碧，人闻清钟。
虚伫神素，脱然畦封。黄唐在独，落落玄宗。
[页]卷,册....[7284]634,19
第200笔
　　　　诗品二十四则（附录）[7284]　典雅　司空图
玉壶买春，赏雨茆屋。坐中佳士，左右修竹。
白云初晴，幽鸟相逐。眠琴绿阴，上有飞瀑。
落花无言，人淡如菊。书之岁华，其曰可读。
[页]卷,册....[7285]634,19
第201笔
　　　　诗品二十四则（附录）洗炼　司空图
犹出金，如铅出银。超心炼冶，绝爱〔缁〕（淄）磷。
空潭泻春，古镜照神。体素储洁，乘月返真。
载瞻星辰，载歌幽人。流水今日，明月前身。
[页]卷,册....[7285]634,19
第202笔
　　　　诗品二十四则（附录）劲健　司空图
行神如空，行气如虹。巫峡千寻，走云连风。
饮真茹强，蓄素守中。喻彼行健，是谓存雄。
天地与立，神化攸同。期之以实，御之以终。
[页]卷,册....[7285]634,19
第203笔
　　　　诗品二十四则（附录）绮丽　司空图
神存富贵，始轻黄金。浓尽必枯，浅者屡深。
露余山青，红杏在林。月明华屋，画桥碧阴。
金尊酒满，共客弹琴。取之自足，良殚美襟。
[页]卷,册....[7285]634,19
第204笔
　　　　诗品二十四则（附录）自然　司空图
俯拾即是，不取诸邻。俱道适往，著手成春。
如逢花开，如瞻岁新。真予不夺，强得易贫。
幽人空山，过水采苹。薄言情晤，悠悠天钧。
[页]卷,册....[7285]634,19
第205笔
　　　　诗品二十四则（附录）含蓄　司空图
不著一字，尽得风流。语不涉难，已不堪忧。
是有真宰，与之沈浮。如渌满酒，花时返秋。
悠悠空尘，忽忽[7285] 海沤。浅深聚散，万取一收。
[页]卷,册....[7286]634,19
第206笔
　　　　诗品二十四则（附录）豪放　司空图
观花匪禁，吞吐大荒。由道返气，处得以狂。
天风浪浪，海山苍苍。真力弥满，万象在旁。
前招三辰，后引凤皇。晓策六鼇，濯足扶桑。
[页]卷,册....[7286]634,19
第207笔
　　　　诗品二十四则（附录）精神　司空图
欲返不尽，相期与来。明漪绝底，奇花初胎。
青春鹦鹉，杨柳池台。碧山人来，清酒满杯。
生气远出，不著死灰。妙造自然，伊谁与裁。
[页]卷,册....[7286]634,19
第208笔
　　　　诗品二十四则（附录）缜密　司空图
是有真迹，如不可知。意象欲生，造化已奇。
水流花开，清露未晞。要路愈远，幽行为迟。
语不欲犯，思不欲痴。犹春于绿，明月雪时。
[页]卷,册....[7286]634,19
第209笔
　　　　诗品二十四则（附录）疏野　司空图
惟性所宅，真取弗羁。拾物自富，与率为期。
筑屋松下，脱帽看诗。但知旦暮，不辨何时。
倘然适意，岂必有为。若其天放，如是得之。
[页]卷,册....[7286]634,19
第210笔
　　　　诗品二十四则（附录）清奇　司空图
娟娟群松，下有漪流。晴雪满汀，隔溪渔舟。
可人如玉，步屧寻幽。载行载止，空碧悠悠。
神出古异，淡不可收。如月之曙，如气之秋。
[页]卷,册....[7286]634,19
第211笔
　　　　诗品二十四则（附录）委曲　司空图
登彼太行，翠遶羊肠。杳霭流玉，悠悠花香。
力之于时，声之于羌。似往已回，如幽匪藏。
水理漩洑，鹏风翱翔。道不自器，与之圆方。
[页]卷,册....[7287]634,19
第212笔
　　　　诗品二十四则（附录）实境　司空图
取语甚直，计思匪深。忽逢幽人，如见道心。
晴磵之曲，碧松之阴。一客荷樵，一客听琴。
情性所至，妙不自寻。遇之自天，冷然希音。
[页]卷,册....[7287]634,19
第213笔
　　　　诗品二十四则（附录）悲慨　司空图
大风卷水，林木为摧。意苦若死，招憩不来。
百岁如流，富贵冷灰。大道日往，若为雄才。
壮士拂剑，浩然弥哀。萧萧落叶，漏雨苍苔。
[页]卷,册....[7287]634,19
第214笔
　　　　诗品二十四则（附录）形容　司空图
绝伫灵素，少回清真。如觅水影，如写阳春。
风云变态，花草精神。海之波澜，山之嶙峋。
俱似大道，妙契同尘。离形得似，庶几斯人。
[页]卷,册....[7287]634,19
第215笔
　　　　诗品二十四则（附录）超诣　司空图
匪神之灵，匪机之微。如将白云，清风与归。
远引若至，临之已非。少有道契，终与俗违。
乱山高木，碧苔芳晖。诵之思之，其声愈稀。
[页]卷,册....[7287]634,19
第216笔
　　　　诗品二十四则（附录）飘逸[7287]　司空图
落落欲往，矫矫不群。缑山之鹤，华顶之云。
高人画中，令色𬘡缊。御风蓬叶，泛彼无垠。
如不可执，如将有闻。识者已领，期之愈分。
[页]卷,册....[7288]634,19
第217笔
　　　　诗品二十四则（附录）旷达　司空图
生者百岁，相去几何。欢乐苦短，忧愁实多。
何如尊酒，日往烟萝。花覆茆簷，疏雨相过。
倒酒既尽，杖藜行过。孰不有古，南山峨峨。
[页]卷,册....[7288]634,19
第218笔
　　　　诗品二十四则（附录）流动　司空图
若纳水，如转丸珠。夫岂可道，假体遗愚。
荒荒坤轴，悠悠天枢。载要其端，载同其符。
超超神明，返返冥无。来往千载，是之谓乎。
[页]卷,册....[7288]634,19
第219笔
　　　　句　司空图
忍事敌灾星。（以下困学纪闻）。
物望倾心久，凶渠破胆频。（咏房太尉，自注：初琯建亲王分镇天下议，明皇从之，肃宗以是疑琯，受谗废。先是禄山见分镇诏书，附膺叹曰：吾不得天下矣。）
鼎饫和方济，台阶润欲平。（纬略）
夜短猿悲减，风和鹊喜虚（一作灵）。骅骝思故第，鹦鹉失佳人。
鲸鲵人海涸，魑魅棘林幽。[7288]
棋声花院闭，幡影石坛高。
地凉清鹤梦，林静肃僧仪。
晚妆留拜月，春睡更生香。
隔谷见鸡犬，山苗接楚田。人家寒食月，花影午时天。（见图与人论诗，举得意者二十二联。无全什者，附记于此。）
官路好禽声，轩车驻晚程。南楼山最秀，北路邑偏清。（虞乡县楼）
多病形容五十三，谁邻借笏趁朝参。（华下乞归，见摭言。）
十年太华无知己，只得虚中两首诗。（王禹偁云：人多以四皓、二疏目图。惟僧虚中赠图诗云：「道装汀鹤识，春醉野人扶。」言其操履检身，非傲世也。又云：有时看御札，特地挂朝衣。言其尊戴存诚，非邀君也。故图诗云云。言得其意趣。）
看师逸迹两师宜，高适歌行李白诗。（赠𧦬光，见宣和书谱。）
[页]卷,册....[7289]634,19