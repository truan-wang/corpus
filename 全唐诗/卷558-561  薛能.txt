第1笔
　　　　新雪八韵（一作闲居新雪）　薛能
大雪满初晨，开门万象新。龙钟鸡未起，萧索我何贫。
耀若花前境，清如物外身。细飞斑户牖，干洒乱松筠。
正色凝高岭，随流助要津。鼎消微是（一作示）滓，车碾半和尘。
茶兴留诗客，瓜情想戍人。终篇本无字，谁别胜阳春。
[页]卷,册....[6467]558,17
第2笔
　　　　国学试风化下　薛能
霁阙露穹崇，含生仰圣聪。英明高比日，声教下如风。
静发宸居内，低来品物中。南薰歌自溥，北极响皆通。
苹末看无状，人间觉有功。因今（一作令）委泥者，睹此忘途穷。
[页]卷,册....[6467]558,17
第3笔
　　　　升平词十首（乐府作升平乐）[6467]　薛能
瑞（一作正）气遶宫楼，皇居信上（一作上苑）游。远冈连（一作延）圣祚，平地载神州。
会合皆重译，潺湲近八流。中兴岂假问，据此自千秋。

寥泬敞延英，朝班立位横。宣传无草动，拜舞有衣声。
鸳瓦霜消湿，虫丝日照明。辛勤自不到，遥见似前程（一作生）。

处处是（一作足）欢心（一作声），时康岁已深。不同三尺剑，应似五弦琴。
寿笑山犹尽，明嫌日有阴。何当怜一物，亦遣断愁吟。

曙质绝埃氛，彤庭列禁军。圣颜初对日，龙尾竞缘云。
佩响交成韵，帘阴暖带纹。逍遥岂有事，于此咏南薰。

一物至周天，洪纤尽晏然。车书无异俗，甲子并丰年。
奇技皆归朴，征夫亦服田。君王故不有，台鼎合韦弦（一作贤）。

日日听歌谣，区中尽祝尧。虫蝗初不害，夷狄近全销。
史笔惟书瑞，天台绝见妖。因令匹夫志，转欲事清朝。

品物尽昭苏，神功复帝谟。他时应有寿，当代且无虞。
赐历通遐俗，移关入半胡。鹪鹩一何幸，于此寄微躯。

无战复无私，尧时即此时。焚香临极早，待月卷帘迟。
端拱乾坤内，何言黈纩垂。君看圣明验，只此是神龟。[6468]

旭日上清穹，明堂坐圣聪。衣裳承瑞气，冠冕盖（一作见）重瞳。
花木经宵露，旌旗入（一作立）仗风。何期于此地，见说是神工（一作仙宫）。

五帝三皇主，萧曹魏邴臣。文章惟返朴，戈甲尽生尘。
谏纸应无用，朝纲自有伦。升平不可记，所见是闲人。

[页]卷,册....[6469]558,17
第4笔
　　　　送冯温往河外　薛能
琴剑事行装，河关出北方。秦音尽河内，魏画自黎阳。
野日村苗熟，秋霜馆叶黄。风沙问船处，应得立清漳。
[页]卷,册....[6469]558,17
第5笔
　　　　送从兄之太原副使　薛能
少载琴书去，须知暂佐军。初程见西狱，尽室渡横汾。
元日何州住，枯风宿馆闻。都门送行处，青紫骑纷纷。
[页]卷,册....[6469]558,17
第6笔
　　　　送马戴书记之太原　薛能
一曲大河声，全家几日行。从容长约夜，差互忽离城。
镇北胡沙浅，途中霍岳横。相逢莫已讯（一作泛），诗雅（一作句）负雄名。
[页]卷,册....[6469]558,17
第7笔
　　　　送友人出塞　薛能
榆关到不可，何况出榆关。春草临岐断，边楼带日闲。
人归穹帐外，鸟乱（一作度）废营间。此地堪愁（一作秋堪）想，霜前作意还。
[页]卷,册....[6469]558,17
第8笔
　　　　送李溟出塞　薛能
边城官尚恶，况乃是羁游。别路应相忆，离亭更少留。
黄沙人外阔，飞雪马前稠。甚险穹庐宿，无为过代州。
[页]卷,册....[6470]558,17
第9笔
　　　　寄终南隐者　薛能
海日东南出，应开岭上扉。扫坛花入篲，科竹露沾衣。
饭后嫌身重，茶中见鸟归。相思爱民（一作名）者，难说与亲违。
[页]卷,册....[6470]558,17
第10笔
　　　　赠隐者　薛能
自得高闲性，平生向北（一作此）栖。月潭云影断，山叶雨声齐。
庭树人书匝，栏花鸟坐低。相留永不忘，经宿话丹梯。
[页]卷,册....[6470]558,17
第11笔
　　　　惜春　薛能
花开亦花落，时节暗中迁。无计延春日，可能留少年。
小丛初散蝶，高柳即开蝉。繁艳归何处，满山啼杜鹃。
[页]卷,册....[6470]558,17
第12笔
　　　　送人自苏州之长沙县官　薛能
驱马复乘流，何时发虎丘。全家上南岳，一尉事诸侯。
茶煮朝宗水，船停调角州。炎方好将息，卑湿旧堪忧。
[页]卷,册....[6470]558,17
第13笔
　　　　早春归山中旧居[6470]　薛能
茫茫驱匹马，归处是荒榛。猿迹破庭雪，鼠踪生甑尘。
开门冲网断，扫叶放苔匀。为惜诗情错，应难致此身。
[页]卷,册....[6471]558,17
第14笔
　　　　麟中（一作东）寓居寄蒲中友人　薛能
萧条秋雨地，独院阻同群。一夜惊为客，多年不见君。
边心生落日，乡思羡归云。更在相思处，子规灯下闻。
[页]卷,册....[6471]558,17
第15笔
　　　　关中送别　薛能
一行千里外，几事寸心间。才子贫堪叹，男儿别是闲。
黄河淹华岳，白日照潼关。若值乡人问，终军贱不还。
[页]卷,册....[6471]558,17
第16笔
　　　　中秋夜寄李溟　薛能
满魄断埃氛，牵吟并舍闻。一年唯此夜，到晚愿无云。
待赏从初出，看行过二分。严城亦已闭，悔不预期君。
[页]卷,册....[6471]558,17
第17笔
　　　　赠禅师　薛能
梦想青山寺，前年住此中。夜堂吹竹雨，春地落花风。
旧句师（一作僧）曾见，清斋我亦同。浮生蹇莫问，辛苦未成功。
[页]卷,册....[6471]558,17
第18笔
　　　　送禅僧　薛能
寒空孤鸟度，落日一僧归。近寺路闻梵，出郊风满衣。
步摇瓶浪起，盂戛磬声微。还坐栖禅所，荒山月照扉。
[页]卷,册....[6471]558,17
第19笔
　　　　赠隐者　薛能
门前虽（一作惟）有径，绝向世间行。薙草因逢乐，移花便得莺。
甘贫原（一作元）是道，苦学不为名。莫怪苍髭晚，无机任世情。
[页]卷,册....[6472]558,17
第20笔
　　　　冬日送僧归吴中旧居（一本无旧居二字）　薛能
去扫冬（一作东）林下，闲持未遍经。为山低凿牖，容月广开庭。
旧叶云千里，生涯水一瓶。还应觅新句，看雪倚禅扃。
[页]卷,册....[6472]558,17
第21笔
　　　　恭禧皇太后挽歌词三首　薛能
八月曾殊选，三星固异仪。祔陵经灞浐，归赗杂华夷。
旌去题新谥，宫存锁素帏。重泉应不恨，生见太平时。

月落娥兼隐，宫空后岂还。衔哀穷地界，亲莅泣天颜。
旧住留丹药（一作灶），新陵在碧山。国人伤莫及，应只咏关关。

配圣三朝隔，灵仪万姓哀。多年好黄老，旧日荐贤才。
道著标彤管，宫闲闭绿苔。平生六衣在，曾著祀高禖。

[页]卷,册....[6472]558,17
第22笔
　　　　送胡澳下第归蒲津　薛能
无媒甘下（一作不）飞，君子尚麻衣。岁月终荣（一作容终，一作荣终）在，家园近且归。
山光临舜庙，河气隔王畿。甚积汤原思，青青宿麦肥（原注，汤原故地）。
[页]卷,册....[6472]558,17
第23笔
　　　　春日闲居　薛能
权门多见薄，吾道岂终行。散地徒忧国，良时不在城。
花繁春正王，茶美梦初惊。赖有兹文在，犹堪畅此生。
[页]卷,册....[6473]558,17
第24笔
　　　　题逃户　薛能
几界瞢（一作事）农桑，凶年竟失乡。朽关生湿菌，倾屋照斜阳。
雨水淹残臼，葵花压倒墙。明时岂致此，应自负苍苍。
[页]卷,册....[6473]558,17
第25笔
　　　　郊居答客　薛能
傍舍虫声满，残秋宿雨村。远劳才（一作之）子骑，光（一作先）顾野人门。
败叶盘空蔓，雕丛露暗根。相携未尽语（一作语未尽），川月照黄昏。
[页]卷,册....[6473]558,17
第26笔
　　　　早春归山中旧居（一作寓居有怀呈旧知）　薛能
绿草闭闲院，悄然花正开。新年人未去，戊日燕还来。
雨地残枯沫，灯窗积旧煤。归田语不忘，樗散料非才。
[页]卷,册....[6473]558,17
第27笔
　　　　下第后春日长安寓居三首　薛能
一榜尽精选，此身犹陆沈。自无功谠分，敢抱怨尤心。
暖陌开花气，春居闭日阴。相知岂不有，知浅未知深。

暂屈固何恨，所忧无此时。隔年空仰望，临日又参差。
劳力且成病，壮心能不衰。犹将琢磨意，更欲候宗[6473]师。

关东归不得，岂是爱他乡。草碧余花落，春闲白日长。
全家期圣泽，半路敢农桑。独立应无侣，浮生欲自伤。

[页]卷,册....[6474]558,17
第28笔
　　　　春早选寓长安二首　薛能
疏拙自沈昏，长安岂是村。春非闲客事，花在五侯门。
道僻惟忧祸，诗深不敢论。扬雄若有荐，君圣合承恩。

旧论已浮海，此心犹滞秦。上僚如报国，公道岂无人。
岩隐悬溪瀑，城居入榻尘。渔舟即拟去，不待晚年身。

[页]卷,册....[6474]558,17
第29笔
　　　　送进士（一本无进士二字）许棠下第东归　薛能
长安那不住，西笑又东行。若以贫无计，何因（一作因何）事有成。
云峰天外出，江色草中明。谩忝相于（一作知）分，吾言世甚轻。
[页]卷,册....[6474]558,17
第30笔
　　　　咏岛　薛能
孤岛（一作鸟）如江上，诗家犹（一作独）闭门。一池分倒影，空舸系荒根。
烟湿高吟石，云生偶坐痕。登临有新句，公退与谁论。
[页]卷,册....[6474]558,17
第32笔
　　　　和杨中丞早春即事　薛能
贵宅登临地，春来见物华。远江桥外色，繁杏竹边花。
戍客烽楼迥，文君酒幔斜。新题好不极，珠府未穷奢。
[页]卷,册....[6475]558,17
第33笔
　　　　闻官军破吉浪戎小而固虑史氏遗忽因记为二章　薛能
一战便抽兵，蛮孤吉浪平。通连无旧穴，要害有新城。
昼卒烽前寝，春农界上耕。高楼一拟（一作凝）望，新雨剑南清。

泸水断嚣氛，妖巢已自焚。汉江无敌国，蛮物在回军。
越巂通游国（一作客，一作骑），苴闭聚蚊。空余罗凤曲，哀思满边云。

[页]卷,册....[6475]558,17
第34笔
　　　　寒食有怀　薛能
流落伤寒食，登临望岁华。村毬高过索，坟树绿和花。
晋聚应搜火，秦喧定走车。谁知恨榆（一作杨）柳，风景似吾家。
[页]卷,册....[6475]558,17
第35笔
　　　　绵（一作锦）楼　薛能
溪边人浣纱，楼下海棠花。极望虽怀土，多情拟置家。
前山应象外，此地已天涯。未有销忧赋，梁王礼欲奢。
[页]卷,册....[6475]558,17
第36笔
　　　　雕堂[6475]　薛能
丈室久多病，小园晴独游。鸣蛩孤烛雨，啅雀一篱秋。
圣主恩难谢，生灵志亦忧。他年谁识我，心迹在徐州。
[页]卷,册....[6476]558,17
第37笔
　　　　赠歌人　薛能
温燠坐相侵，罗襦一水沈。拜深知有意，令背不无心。
近住应名玉，前生约（一作的）姓阴。东山期已定，相许便抽簪。
[页]卷,册....[6476]558,17
第38笔
　　　　柘枝诗三首（乐府诗集题作柘枝调）　薛能
同营三十万，震鼓伐西羌。战血黏秋草，征尘搅夕阳。
归来人不识，帝里独戎装。

悬军征拓羯，内地隔萧关。日色昆仑上，风声朔漠间。
何当千万骑，飒飒贰师还。

意气成功日，春风起絮天。楼台新邸第，歌舞小婵娟。
急破〔催〕（摧）摇曳，罗衫半脱肩。

[页]卷,册....[6476]558,17
第39笔
　　　　咏柳花　薛能
浮生失意频，起絮又飘沦。发自谁家树，飞来独院春。
朝容萦断砌，晴影过诸邻。乱掩宫（一作空）中蝶，繁（一作还）冲陌上人。
随波应到海，沾雨或依尘。会向慈恩日，轻轻对此身。
[页]卷,册....[6476]558,17
第40笔
　　　　一叶落　薛能
轻叶独悠悠，天高片影流。随风来此地，何树落先秋。
变色黄应近，辞林绿尚稠。无双浮水面，孤绝落关头。
乍减诚难觉，将凋势未休。客心空自比，谁肯问新愁。
[页]卷,册....[6476]558,17
第41笔
　　　　行路难[6476]　薛能
何处力堪殚，人心险万端。藏山难测度，暗水自波澜。
对面如千里，回肠似七盘。已经吴阪困，欲向雁门难。
南北诚（一作试）须泣，高深不可干。无因善行止，车辙得平安。
[页]卷,册....[6477]558,17
第42笔
　　　　蔡州蒋亭　薛能
草径彻林间，过桥如入山。蔡侯添水榭，蒋氏本柴关。
静泛穷幽趣，惊飞湿醉颜。恨无优俸买，来得暂时闲。
步与招提接，舟临夕照还。春风应不到，前想负花湾。
[页]卷,册....[6477]558,17
第43笔
　　　　戏题　薛能
闪闪动鸣珰，初来烛影傍。拥头珠翠重，萦步绮罗长。
静发歌如磬，连飘气觉香。不言微有笑，多媚总无妆。
坐缺初离席，帘垂却入房。思惟不是梦，此会胜高唐。
[页]卷,册....[6477]558,17
第44笔
　　　　酬曹侍御见寄　薛能
儒道苦不胜，迩来惟慕禅。触途非巧者，于世分沈然。
要地羞难入，闲居钝更便。清和挑菜食，闷寂闭花眠。
累遣期抛俸，机忘怕与权。妨春愁筦榷，响夜忆林泉。
匪石从遭刖，殊膏枉被煎。讨论唯子厚，藏退合吾先。
旧制群英伏，来章六义全。休旬一拟和，乡思乱情田。
[页]卷,册....[6477]558,17
第45笔
　　　　送赵道士归天目旧山　薛能
愚朴尚公平，此心邻道情。有缘终自鄙，何计逐师行。
日者闻高躅，时人盖强名。口无滋味入，身有羽仪生。
奏乞还乡远（一作速），诗曾对御成。土毛珍（一作征）到越，尘发倦离京。
符叱（一作咒）风雷恶，朝修月露清。观临天目顶（一作秀），家住海潮声。
道引图看足，参同注解精。休粮一拟问，窗（一作忽）草俟回程。
[页]卷,册....[6477]558,17
第46笔
　　　　除夜作　薛能
和吹度穹旻，虚徐接建寅。不辞加一岁，唯喜到三春。
燎照云烟好，幡悬井邑新。祯祥应北极，调燮验平津。
树欲含迟日，山将退旧尘。兰萎残此夜，竹爆和诸邻。
祝寿思明圣，驱傩看鬼神。团圆多少辈，眠寝独劳筋。
茜旆犹双节，雕盘又五辛。何当平贼后，归作自由身。
[页]卷,册....[6478]558,17
第47笔
　　　　桃花　薛能
香色（一作秀气）自天种（一作钟），千年岂易逢。开齐全未落，繁极欲相重。
泠湿朝如淡，晴干午更浓。风光新社燕，时节旧春农。
篱落攲临竹，亭台盛间松。乱缘堪羡蚁，深入不如蜂。
有影宜暄煦，无言自冶容。洞连非俗世，溪静（一作尽）接仙踪。
子熟河应变，根盘土已封。西王潜爱惜，东朔盗过从。
醉席眠英好，题诗恋景慵。芳菲聊一望，何必在临邛。
[页]卷,册....[6478]558,17
第48笔
　　　　黄河　薛能
何处发昆仑，连干复浸坤。波浑经雁塞，声振自龙门。
岸裂新冲势，滩余旧落痕。横沟通海上，远色尽山根。
勇逗三峰坼，雄标四渎尊。湾中秋景树，阔外夕阳村。
沫乱知鱼呴，槎来见鸟蹲。飞沙当白日，凝雾接黄昏。
润可资农亩，清能表帝恩。雨吟堪极目，风度想惊魂。
显瑞龟曾出，阴灵伯固存。盘涡寒渐急，浅濑暑微温。
九曲终柔胜，常流可暗吞。人间无博望，谁复到穷源。
[页]卷,册....[6478]558,17
第49笔
　　　　华岳　薛能
簇簇复亭亭，三峰卓杳冥。每思穷本末，应合记图经。
发地连宫观，冲天接井星。河微临巨势，秦重载奇[6478]形。
太古朝群后，中央擘巨灵。邻州犹映槛，几县恰当庭。
鹤毳坛风乱，龙漦洞水腥。望遥通北极，上彻见东溟。
客玩晴难偶，农祈雨必零。度关无暑气，过路得愁醒。
羽客时应见，霜猿夜可听。顶悬飞瀑峻，崦合白云青。
混石猜良玉，寻苗得茯苓。从官知（一作如）侧近，悉俸致岩扃。
[页]卷,册....[6479]558,17
第50笔
　　　　秋雨（第二十二句缺一字）　薛能
宿雨觉才初，亭林忽复徐。簇声诸树密，悬滴四簷疏。
省漏疑方丈，愁炊问斗储。步难多入屐，窗浅欲飘书。
动蠖苍苔静，藏蚕落叶虚。吹交来翕习，雷慢歇踌躇。
滞已妨行路，晴应好荷锄。醉楼思蜀客，腥市想淮鱼。
径草因缘合，栏花自此除。有形皆霡霂，无地不污潴。
境晦宜甘寝，风清□退居。我魂惊晓簟，邻话喜秋蔬。
既用功成岁，旋应惨变舒。仓箱足可恃，归去傲吾庐。
[页]卷,册....[6479]558,17
第51笔
　　　　春色满皇州（一作滕迈诗）　薛能
蔼蔼复悠悠，春归十二楼。最明云里阙，先满日边州。
色媚青门外，光摇紫陌头。上林荣旧树，太液镜（一作泛）新流。
暖带祥烟起，清（一作晴）添瑞景浮。阳和如启蛰，从此事芳游。
[页]卷,册....[6479]558,17
第52笔
　　　　寄唁张乔喻坦之　薛能
何事尽参差，惜哉吾子诗。日令销此道，天亦负明时。
有路当重振，无门即不知。何当见尧日，相与啜浇漓。
[页]卷,册....[6479]558,17
第53笔
　　　　赠僧　薛能
尽日行方到，何年独此林。客归惟鹤伴，人少似师心。
坐石落松子，禅床摇竹阴。山灵怕惊定，不遣夜猿吟。
[页]卷,册....[6479]558,17
第54笔
　　　　春日旅舍书怀　薛能
出去归来旅食人，麻衣长带几坊尘。开门草色朝无客，落案灯花夜一身。
贫舍卧多消永日，故园莺（一作阴）老忆残春。蹉跎冠盖谁相念，二十年中尽苦辛。
[页]卷,册....[6480]559,17
第55笔
　　　　秋日将离滑台酬（一作贻）所知二首　薛能
身起中宵骨亦惊，一分年少已无成。松吹竹簟朝眠冷，雨湿蔬餐宿疾生。
僮汲野泉兼土味，马磨霜树作秋声。相知莫话诗心苦，未似前贤取得名。

灯涩秋光静不眠，叶声身（一作峰）影客窗前。闲园露湿鸣蛩夜，急雨风吹落木天。
城见远山应北岳，野多空地本南燕。明朝欲别忘形处，愁把离杯听管弦。

[页]卷,册....[6480]559,17
第56笔
　　　　下第后夷门乘舟至永城驿题　薛能
秋赋春还计尽违，自知身是拙求知。唯思旷海为（一作无）休处（一作日），忽（一作却）喜孤舟似去时。
连浦（一作夜）一城（一作程）兼汴宋，夹堤千柳杂唐隋。从来此恨皆前达，敢负吾君作楚辞。
[页]卷,册....[6480]559,17
第57笔
　　　　秋夜旅舍寓怀[6480]　薛能
庭锁荒芜独夜吟，西风吹动故山（一作人）心。三秋木落半年客，满地月明何处砧。
渔唱乱沿汀鹭合，雁声寒咽陇云深。平生只有松堪对，露浥霜欺不受侵。
[页]卷,册....[6481]559,17
第58笔
　　　　洛下寓怀　薛能
胡为遭遇孰为官，朝野君亲各自欢。敢向官（一作宦）途争虎首，尚嫌身累爱猪肝。
冰霜谷口晨樵远，星火炉边夜坐寒。唯有报恩心未剖，退居犹欲佩芄兰。
[页]卷,册....[6481]559,17
第59笔
　　　　题平湖　薛能
平湖湖畔雨晴新，南北东西不隔尘。映野烟波浮动日，损花风雨寂寥春。
山无俗路藏高士，岸泊仙丹忆主人。那得载来都未保，此心离此甚情亲。
[页]卷,册....[6481]559,17
第60笔
　　　　平阳寓怀　薛能
晋国风流阻（一作沮）洳川，家家弦管路岐边。曾为郡职随分竹，亦作歌词乞采莲。
北榭远峰闲即望，西湖残景醉常眠。墙花此日休回避，不是当时恶少年。
[页]卷,册....[6481]559,17
第61笔
　　　　留题汾上旧居　薛能
乡园一别五年归，回首人间总祸机。尚胜邻翁常寂寞，敢嫌裘马未轻肥。
尘颜不见应消落，庭树曾栽已合围。难说累牵还却去，可怜榆柳尚依依。
[页]卷,册....[6481]559,17
第62笔
　　　　怀汾上旧居　薛能
素汾千载傍吾家，常忆衡门对浣纱。好事喜逢投宿客，刈田因得自生瓜。
山头鼓笛阴沈庙，陌上薪蒸突[6481]兀车。投暗作珠何所用，被人专拟害灵蛇。
[页]卷,册....[6482]559,17
第63笔
　　　　送同儒大德归柏梯寺　薛能
柏梯还拟谢微官，遥拟千峰送法兰。行径未曾青石断，拂床终有白云残。
京尘濯后三衣洁，山舍禅初万象安。薇蕨纵多师莫踏，我心犹欲尽（一作画）图看。
[页]卷,册....[6482]559,17
第64笔
　　　　春日使府寓怀二首　薛能
一想流年百事惊，已抛渔父戴尘缨。青春背我堂堂去，白发欺人故故生。
道困古来应有分，诗传身后亦何荣。谁怜（一作言）合负清朝力，独把风骚破郑声。

平生无解亦无操，永日书生坐独劳。唯觉宦情如水薄，不知人事有山高。
孤心好直迍犹强，病发慵梳痒更搔。何事故溪归未得，几抛清浅泛红桃。

[页]卷,册....[6482]559,17
第65笔
　　　　许州题德星亭　薛能
瀵（一作汉）水南流东有堤，堤边亭是武陵溪。槎松配石堪僧坐，蕊杏含春欲鸟啼。
高树月生沧海外，远郊山在夕阳西。频来不似军从事，只戴纱巾曳杖藜。
[页]卷,册....[6482]559,17
第66笔
　　　　送人归上党（时潞寇初平）　薛能
燕台基坏穴狐蛇，计拙因循岁月赊。兵革未销王在镐，桑蚕临熟客还家。
霏微对岸漳边雨，堆阜邻疆蓟北沙。若到长平战场地，为求遗镞辟魔邪。
[页]卷,册....[6482]559,17
第67笔
　　　　春日重游平湖[6482]　薛能
湖上春风发管弦，须临三十此离筵。离人忽有重来日，游女初非旧少年。
官职已辜疲瘵望，诗名空被后生传。啼莺莫惜蹉跎恨，闲事听吟一两篇。
[页]卷,册....[6483]559,17
第68笔
　　　　并州　薛能
少年流落在并州，裘脱文君取次游。携挈共过芳草渡，登临齐凭绿杨楼。
庭前蛱蝶春方好，床上樗蒲宿未收。坊号偃松人在否，饼炉南畔曲西头。
[页]卷,册....[6483]559,17
第69笔
　　　　相国陇西公南征能以留务独宿府城作　薛能
吾君贤相事南征，独宿军厨负请缨。灯室卧孤如怨别，月阶簪草似临行。
高墉撼铎思巴栈，老木嗥风念野营。殊忆好僧招不及，夜来仓卒锁严城。
[页]卷,册....[6483]559,17
第70笔
　　　　早春书事　薛能
百蛮降伏委三秦，锦里风回岁已新。渠滥水泉花巷湿，日销冰雪柳营春。
何年道胜苏群物，尽室天涯是旅人。焚却蜀书宜不读，武侯无可律余身。
[页]卷,册....[6483]559,17
第71笔
　　　　春日书怀　薛能
伯牙琴绝岂求知，往往情牵自有诗。垄月正当寒食夜，春阴初过海棠时。
耽书未必酬良相，断酒唯堪作老师。多病不任衣更薄，东风台上莫相吹。
[页]卷,册....[6483]559,17
第72笔
　　　　投杜舍人　薛能
床上新诗诏草和，栏边清酒落花多。闲消白日舍人宿，梦觉紫薇山鸟过。
春刻几分添禁漏，夏桐（一作阴）初[6483]叶满庭柯。风骚委地苦无主，此事圣君终若何。
[页]卷,册....[6484]559,17
第73笔
　　　　献仆射相公　薛能
清如冰雪（一作玉）重如山，百辟严趋礼绝攀。强虏外闻应丧（一作须破）胆，平人相见尽开颜。
朝廷有道青春好，门馆无私白日闲。致却垂衣更何事，几多诗句咏（一作定）关关。
[页]卷,册....[6484]559,17
第74笔
　　　　上盐铁尚书（时太庙宿斋）　薛能
南宫环雉隔嚣尘，况值清斋宿大臣。城绝鼓钟更点后，雨凉烟树月华新。
簷前漱晓穹苍碧，庭下眠秋沆瀣津。闻说务闲心更静，此时忧国合求人。
[页]卷,册....[6484]559,17
第75笔
　　　　汉南春望　薛能
独寻春色上高台，三月皇州驾未回。几处松筠烧后死，谁家桃李乱中开。
奸邪用法原非法，唱和求才不是才。自古浮云蔽白日，洗天风雨几时来。
[页]卷,册....[6484]559,17
第76笔
　　　　晚春　薛能
恶怜风景极交亲，每恨年年作瘦人。卧晚不曾抛好夜，情多唯欲哭残春。
阴成杏叶才通日，雨著杨花已污尘。无限后期知有在，只愁烦（一作还）作总戎身。
[页]卷,册....[6484]559,17
第77笔
　　　　将赴镇过太康县有题　薛能
才入东郊便太康，自听何暮岂龚黄。晴村透日桑榆影，晓露湿秋禾黍香。
十万旌旗移巨镇，几多（一作二三）𫐐𫐄负孤庄。时人欲识征东将，看取欃枪落太（一作大）荒。
[页]卷,册....[6484]559,17
第78笔
　　　　彭门解嘲二首　薛能
呜呜吹角贰师营，落日身闲笑傲行。尽觉文章尊万事，却嫌官职剩双旌。
终休未拟降低屈，忽遇（一作遇便）还须致太平。频上（一作向）水楼谁会我，泗滨浮磬是（一作好）同声。

伤禽栖后意犹惊，偶向黐竿脱此生。身外不思簪组事，耳中唯要管弦声。
耽吟乍可妨时务，浅饮无因致宿酲。秦客莫嘲瓜戍远，水风潇洒是彭城。

[页]卷,册....[6485]559,17
第79笔
　　　　清河泛舟　薛能
都人曾立似山丘，坐啸将军拥棹游。遶郭烟波浮泗水，一船丝竹载凉州。
城中睹望皆丹雘，旗里惊飞尽白鸥。儒将不须夸郄縠，未闻诗句解风流。
[页]卷,册....[6485]559,17
第80笔
　　　　新竹　薛能
柳营茅土倦粗材，因向山家乞翠栽。清露便教（一作从）终夜滴，好风疑是（一作自）故园来。
栏边匠去朱犹湿，溉（一作培）后虫浮穴暗开。他日会应威凤至，莫辞公府受尘埃。
[页]卷,册....[6485]559,17
第81笔
　　　　晚春　薛能
征东留滞一年年，又向军前遇火前。画出鹢舟宜祓禊，镂成鸡卵有秋千。
澄明烟水孤城立，狼藉风花落日眠。赖指清和樱笋熟，不然愁杀暮春天。
[页]卷,册....[6485]559,17
第82笔
　　　　题彭祖楼　薛能
新晴天状湿融融，徐国滩声上下洪。极目澄鲜无限景，入怀轻好可怜风。
身防潦倒师彭祖，妓拥登临愧[6485]谢公。谁致此楼潜惠我，万家残照在河东。
[页]卷,册....[6486]559,17
第83笔
　　　　汉庙祈雨回阳春亭有怀　薛能
南荣轩槛接城𬮱，适罢祈农此访春。九九已从南至尽，芊芊初傍北篱新。
池中水是前秋雨，陌上风惊自古尘。欲召罗敷倾一盏，乘闲言语不容人。
[页]卷,册....[6486]559,17
第84笔
　　　　送李倍秀才　薛能
南朝才子尚途穷，毕竟应须问叶公。书剑伴身离泗上，雪风吹面立船中。
家园枣熟归圭窦，会府槐疏试射弓。相顾日偏留不得，夜深聊欲一杯同。
[页]卷,册....[6486]559,17
第85笔
　　　　重游德星亭感事　薛能
颖水川中枕水台，当时难别此重来。舟沈土岸生新草，诗映纱笼有薄埃。
事系兴亡人少到，地当今古我迟回。残阳照树明于旭，犹向池边把酒杯。
[页]卷,册....[6486]559,17
第86笔
　　　　许州题观察判官厅　薛能
三载从戎类系匏，重游全许尚分茅。刘郎别后无遗履，丁令归来有旧巢。
冬暖井梧多未落，夜寒窗竹自相敲。纤腰弟子知千恨，笑与扬雄作解嘲。
[页]卷,册....[6486]559,17
第87笔
　　　　闲题（能镇彭门，时溥、刘巨容、周岌俱在麾下，后各领重镇兼端揆，故作此诗） 薛能
八年藩翰似侨居，只此谁知报玉除。旧将已成三仆射，老身犹是六尚书。
时丁厚讟终无咎，道致中兴尚有余。为问春风谁是主，空催弱柳拟何如。
[页]卷,册....[6486]559,17
第88笔
　　　　送福建李大夫　薛能
洛州良牧帅瓯闽，曾是西垣作谏臣。红旆已胜前尹正，尺书犹带旧丝纶。
秋来海有幽都雁，船到城添外国人。行过小藩应大笑，只知夸近不知贫。
[页]卷,册....[6487]559,17
第89笔
　　　　送李倍巡官归永乐旧居　薛能
羡君归去（一作处）五峰前，往往星河实见仙。麦垄夏枯成废地，枣枝秋赤近高天。
山泉饮犊流多变，村酒经蚕味可怜。曾约道门终老（一作却）住，步虚声里寄闲眠。
[页]卷,册....[6487]559,17
第90笔
　　　　赠歌者　薛能
一字新声一颗珠，转喉疑是击珊瑚。听时坐部音中有，唱后樱花叶里无。
汉浦蔑闻虚解佩，临邛焉用枉当垆。谁人得向青楼宿，便是仙郎不是夫（一作虚）。
[页]卷,册....[6487]559,17
第91笔
　　　　舞者　薛能
绿毛钗动小相思，一唱南轩日午时。慢靸轻裾行欲近，待调诸曲起来迟。
筵停匕箸无非听，吻带宫商尽是词。为问倾城年几许，更胜琼树是琼枝。
[页]卷,册....[6487]559,17
第92笔
　　　　天际识归舟　薛能
斜日满江楼，天涯照背流。同人在何处，远目认孤舟。
帆省当时席，歌声旧日讴。人浮律济晚，棹倚泬寥秋。
晴阔忻全见，归迟怪久游。离居意无限，贪此望难休。
[页]卷,册....[6487]559,17
第93笔
　　　　和曹侍御除夜有怀[6487]　薛能
有病无媒客，多慵亦太疏。自怜成叔夜，谁与荐相如。
嗜退思年老，谙空笑岁除。迹闲过寺宿，头煖近阶梳。
春立穷冬后，阳生旧物初。叶多庭不扫，根在径新锄。
田事终归彼，心情倦老于。斲材须见像，藏剑岂为鱼。
效浅惭尹禄，恩多负辟书。酬知必拟共，勿使浪踌躇。
[页]卷,册....[6488]559,17
第94笔
　　　　华清宫和杜舍人（一作张祜诗，一作赵嘏诗）　薛能
五十年天子，离宫仰峻（一作旧粉）墙。登封时正泰，御宇日何（一作初）长。
上位先名实，中兴事宪章。起（一作举）戎轻甲胄，余地复（一作取）河湟。
道降玄元祖，儒封孔子王。因缘百司署，聚会一人汤。
渭水波摇绿，秦山（一作郊）草半黄。马驯金勒细，鹰健玉铃锵（一作马头开夜照，鹰眼利星芒）。
下箭朱方满，鸣鞭皓腕攘。畋思获吕望，谏祗避周昌。
兔迹贪前逐，枭心不早防。几添鹦鹉劝，先（一作频）赐荔枝尝。
月锁千门静，天吹（一作高）一笛凉。细音摇羽佩，轻步宛霓裳。
祸乱基（一作根）潜结，升平意遽忘。衣冠逃犬虏，鼙鼓动渔阳。
外戚心殊迫，中原事可量。血（一作雪）埋妃子艳（一作貌），刃断禄儿肠。
近侍烟尘隔，前踪辇路荒。益知迷宠佞，遗（一作唯）恨丧贤（一作忠）良。
北阙尊明主，南宫逊上皇。禁清余凤吹，池冷睡（一作映）龙光。
祝寿山犹在，流年水共伤。杜鹃魂厌蜀，蝴蝶梦悲壮。
雀卵遗雕栱，虫丝罥画梁。紫苔侵壁润，红树闭门芳。
守吏齐鸳瓦，耕民得翠珰。登年（一作欢康）昔酺（一作时）乐，讲武旧兵场。
暮（一作春）草深岩翠（一作霭），幽花坠迳香。不堪垂白叟，行折御沟杨。
[页]卷,册....[6488]559,17
第95笔
　　　　送浙东王大夫　薛能
天爵擅忠贞，皇恩复宠荣。远源过晋史，甲族本缑笙。
亚相兼尤美，周行历尽清。制除天近晓，衙谢草初生。
宾客招闲地，戎装拥上京。九街（一作衢）鸣玉勒，一宅照红旌。
细雨当离席，遥花显去程。佩刀畿甸色，[6488]歌吹馆桥声。
騕褭从秦赐，艅艎到汴迎。步沙逢霁月，宿岸致严更。
渤澥流东鄙，天台压属城。众谈称重镇，公意念疲甿。
井邑曾多难，疮痍此未平。察应均赋敛，逃必复桑耕。
隼重权兼帅，鼍雄设有兵。越台随厚俸，剡硾得尤名（近相传捣熟纸名硾）。
夜蜡（一作猎）州中宴，春风部外行。香奁扃凤诏，朱篆动（一作进）龙坑。
报后功何患，投虚论素精。征还真指掌，感激自关（一作开）情。
旧业怀昏作，微班负旦评。空余骚雅事，千古傲刘桢。
[页]卷,册....[6489]559,17
第96笔
　　　　送李殷游京西　薛能
立马送君地，黯然愁到身。万途皆有匠，六义独无人。
莫怪敢言（一作言如）此，已能甘世贫。时来贵亦在，事是掩何因。
投刺皆羁旅，游边更苦辛。岐山终蜀境，泾水复蛮尘。
埋没餐须强，炎蒸（一作凉）醉莫频。俗徒欺合得，吾道死终新。
展分先难许，论诗永共亲。归京稍作意，充斥犯西邻。
[页]卷,册....[6489]559,17
第97笔
　　　　长安送友人之黔（一作湖）南　薛能
衡岳犹云过，君家独几千。心从贱游话，分向禁城偏。
陆路终何处，三湘在素船。琴书去迢递，星路照潺湲。
台镜簪秋晚，盘蔬饭雨天。同文到乡尽，殊国共行连。
后会应多日，归程自一年。贫交永无忘，孤进合相怜。
[页]卷,册....[6489]559,17
第98笔
　　　　寄李频　薛能
长安千万蹊，迷者自多迷。直性身难达，良时日易低。
环簷消旧雪，晴气满春泥。那得同君去，逢峰苦爱齐。
[页]卷,册....[6489]559,17
第99笔
　　　　赠苗端公二首　薛能
繁总近何如，君才必有余。身欢步兵酒，吏写鲁连书。
坐默闻鼙吹，庭班见雪初。沈碑若果去，一为访邻居。

至老不相疏，斯言不是虚。两心宜一体，同舍又邻居。
晓角秋砧外，清云白月初。从军何有用，未造鲁连书。

[页]卷,册....[6490]559,17
第100笔
　　　　寄河南郑侍郎（一作郎中）　薛能
三峡（一作二峡）与三壕，门阑梦去劳。细冰和洛水，初雪洒嵩高。
大雅何由接，微荣亦已逃。寒窗不可寐，风地叶萧骚。
[页]卷,册....[6490]559,17
第101笔
　　　　蒙恩除侍御史行次华州寄蒋相　薛能
林下天书起遁逃，不堪移疾入尘劳。黄河近岸阴风急，仙掌临关旭日高。
行野众喧闻雁发，宿亭孤寂有狼嗥。荀家位极兼禅理，应笑埋轮著所操。
[页]卷,册....[6490]559,17
第102笔
　　　　寄唐州杨郎中　薛能
关雎憔悴一儒生，忽把鱼须事圣明。贫得俸钱还乍喜，晚登朝序却无荣。
前年坐蜀同樽俎，此日边淮独旆旌。班列道孤君不见，曲江春暖共僧行。
[页]卷,册....[6490]559,17
第103笔
　　　　塞上蒙汝州任中丞寄书　薛能
三省推贤两掖才，关东深许稍迟回。舟浮汝水通淮去，雨出嵩峰到郡来。
投札转京忧不远，枉缄经虏喜[6490]初开。西楼一望知无极，更与何人把酒杯。
[页]卷,册....[6490]559,17
第104笔
　　　　题盐铁李尚书浐州别业　薛能
鹿原阴面浐州湄，坐觉林泉逼梦思。闲景院开花落后，湿香风好雨来时。
邻惊麦野闻雏雉，别创茅亭住老师。备足好中还有阙，许昌军里李陵诗。
[页]卷,册....[6491]559,17
第105笔
　　　　送刘驾归京　薛能
相逢听一吟，惟我不降心。在世忧何事，前生得至音。
蒲多南去远，汾尽北游深。为宿关亭日，苍苍晓欲临。
[页]卷,册....[6492]560,17
第106笔
　　　　夏日寺中有怀　薛能
亭午四邻睡，院中唯鸟鸣。当门塞鸿去，攲枕世人情。
地燥苍苔裂，天凉晚月生。归家岂不愿，辛苦未知名。
[页]卷,册....[6492]560,17
第107笔
　　　　夏日蒲津寺居二首　薛能
日日闲车马，谁来访此身。一门兼鹤静，四院与僧邻。
雨室墙穿溜，风窗笔染尘（一作茵）。空余气长在，天子用平人。

故国有如（一作余）梦，省来长远游。清晨起闲院，疏雨似深秋。
宿寝书棱叠，行吟杖迹稠。天晴岂能出，春暖未更裘。

[页]卷,册....[6492]560,17
第108笔
　　　　北都题崇福寺（寺即高祖旧宅）[6492]　薛能
此地潜龙寺，何基即帝台。细花庭树荫，清气殿门开。
长老多相识，旬休暂一来。空空亦拟解，干进幸无媒。
[页]卷,册....[6493]560,17
第109笔
　　　　题龙兴寺　薛能
高户列禅房，松门到上方。像开祇树岭，人施蜀城香。
地遍磷磷石，江移孑孑樯。林僧语不尽，身役（一作后）事梁王。
[页]卷,册....[6493]560,17
第110笔
　　　　题大云寺西阁　薛能
阁临偏险寺当山，独坐西城笑满颜。四野有歌行路乐，五营无战射堂闲。
鼙和调角秋空外，砧办征衣落照间。方拟杀身酬圣主，敢于高处恋乡关。
[页]卷,册....[6493]560,17
第111笔
　　　　舟行至平羌　薛能
貔虎直沙壖，严更护早眠。簇霜孤驿树，落日下江船。
暂去非吴起，终休爱鲁连。平羌无一术，候吏莫加笾。
[页]卷,册....[6493]560,17
第112笔
　　　　题开元寺阁　薛能
一阁见一郡，乱流仍乱山。未能终日住，尤爱暂时闲。
唱棹吴门去，啼林杜宇还。高僧不可羡，西景掩（一作坐）禅关。
[页]卷,册....[6493]560,17
第113笔
　　　　凌云寺　薛能
像阁与山齐，何人致石（一作置是）梯。万烟生聚落，一崦露招提。
斋（一作霁）月人来上，残阳鸽去栖。从边亦已[6493]极，烽火是沈黎。
[页]卷,册....[6493]560,17
第114笔
　　　　石堂溪　薛能
三面接（一作枕）渔樵，前门向郡桥。岸沙崩橘树，山径入茶苗。
夜拥军烟合，春浮妓舸邀。此心无与醉，花影莫相烧。
[页]卷,册....[6494]560,17
第115笔
　　　　荔枝楼　薛能
高槛起边愁，荔枝谁致楼。会须教匠坼，不欲见蛮陬。
树痹无春影，天连觉汉流。仲宣如可拟，即此是荆州。
[页]卷,册....[6494]560,17
第116笔
　　　　圣冈　薛能
古迹是何王，平身入石房。远村通后径，一郡隔前冈。
昼静唯禅客，春来有女郎。独醒回不得，无事可焚香。
[页]卷,册....[6494]560,17
第117笔
　　　　蜀州郑史（一作使）君寄鸟觜茶因以赠八韵　薛能
鸟觜撷浑牙，精灵胜镆邪。烹尝方带酒，滋味更无茶。
拒碾干声细，撑封利颖斜。衔芦齐劲实，啄木聚菁华。
盐损添常诫，姜宜著更夸。得来抛道药，携去就僧家。
旋觉前瓯浅，还愁后信赊。千惭故人意，此惠敌丹砂。
[页]卷,册....[6494]560,17
第118笔
　　　　暇日寓怀寄朝中亲友（第六句缺一字）　薛能
命与才违岂自由，我身何负我身愁。临生白发方监郡，遥耻青衣懒上楼（郡南有青衣山）。
过客闷嫌疏妓乐，[6494]小儿憨爱□貔貅，闲吟一寄清朝侣？未必淮阴不拜侯。
[页]卷,册....[6495]560,17
第119笔
　　　　春日寓怀　薛能
幽拙未谋身，无端患不均。盗僧犹念物，花尽不知春。
井邑常多弊，江山岂有神。犍为何处在，一拟吊埋轮。
[页]卷,册....[6495]560,17
第120笔
　　　　监郡犍为舟中寓题寄同舍　薛能
一寝闲身万事空，任天教作假文翁。旗穿岛树孤舟上，家在山亭每日中。
叠果盘餐丹橘地，若（一作落）花床席早梅风。佳期说尽君应笑，刘表尊前且不同。
[页]卷,册....[6495]560,17
第121笔
　　　　江柳　薛能
条绿似垂缨，离筵日照轻。向人虽有态，伤我为无情。
桥远孤临水，墙低半出营。天津曾此见，亦是怆行行。
[页]卷,册....[6495]560,17
第122笔
　　　　寄吉谏议　薛能
将迎须学返抽身，合致蹉跎敢效颦。性静拟归无上士，迹疏常负有情人。
终凭二顷谋婚嫁，谬著千篇断斧斤。闻说旧交贤且达，欲弹章甫自羞贫。
[页]卷,册....[6495]560,17
第123笔
　　　　江上寄情　薛能
天际归舟浩荡中，我关王泽道何穷。未为时彦徒经国，尚有边兵耻佐戎。
酿黍气香村欲社，斫桑春尽野无风。年来断定知休处，一树繁花一亩宫。
[页]卷,册....[6495]560,17
第124笔
　　　　平盖观　薛能
巨柏与山高，玄门静有猱。春风开野杏，落日照江涛。
白璧心难说，青云世未遭。天涯望不极，谁识咏离骚。
[页]卷,册....[6496]560,17
第125笔
　　　　春霁　薛能
久客孤舟上，天涯漱晓津。野芳桤似柳，江霁雪和春。
吏叫能惊鹭，官粗实害身。何当穷蜀境，却忆滞游人。
[页]卷,册....[6496]560,17
第126笔
　　　　春居即事　薛能
云密露晨晖，西园独掩扉。雨新临断火，春冷著单衣。
榆荚奔风健，兰芽负土肥。交亲不是变，自作寄书稀。
[页]卷,册....[6496]560,17
第127笔
　　　　边城寓题　薛能
孤蹇复飘零，天涯若堕萤。东风吹痼疾，暖日极青冥。
蚕市归农醉，渔舟钓客醒。论邦苦不早，祗此负王庭。
[页]卷,册....[6496]560,17
第128笔
　　　　春日江居寓怀　薛能
归兴乍离边，兰桡复锦川。斫春槎树，消雪土膏田。
岸暖寻新菜，舟寒著旧绵。临邛若个是，欲向酒家眠。
[页]卷,册....[6496]560,17
第129笔
　　　　边城作[6496]　薛能
行止象分符，监州是戏儒。管排蛮户远，出箐鸟巢孤（蜀人谓税为排户，谓林为丛箐）。
北向秦何在，南来蜀已无。怀沙悔不及，只有便乘桴。
[页]卷,册....[6497]560,17
第130笔
　　　　闻李夷遇下第东归因以寄赠　薛能
囊中书是居山写，海畔家贫（一作频）乞食还。吾子莫愁登第晚，古人惟爱贱游闲。
舟行散适江亭上，郡宴歌吟蜡烛间。从此乐章休叙战，汉兵无阵亦无蛮。
[页]卷,册....[6497]560,17
第131笔
　　　　留题　薛能
茶兴复诗心，一瓯还一吟。压春甘蔗冷，喧雨荔枝深。
骤去无遗恨，幽栖已遍寻。蛾眉不可到，高处望千岑。
[页]卷,册....[6497]560,17
第132笔
　　　　春日北归舟中有怀　薛能
尽日绕盘飧，归舟向蜀门。雨干杨柳渡，山热杏花村。
净镜空山（一作江）晓，孤灯极浦昏。边城不是意，回首未终恩。
[页]卷,册....[6497]560,17
第133笔
　　　　初发嘉州寓题　薛能
劳我是犍为，南征又北移。唯闻杜鹃夜，不见海棠时。
在暗曾无负，含灵合有（一作见）知。州人若爱树，莫损召南诗。
[页]卷,册....[6497]560,17
第134笔
　　　　题汉州西湖　薛能
西湖天下名，可以濯吾缨。况是携家赏，从妨半驿程。
尝茶春味渴，断酒晚怀清。尽得幽人趣，犹嫌守吏[6497]迎。
重餐逢角暮，百事喜诗成。坐阻湘江谪，谁为话政声。（前安抚副使曾此赋诗，寻自南宫有湘潭之命，因以吟叹。）
[页]卷,册....[6498]560,17
第135笔
　　　　自广汉游三学山　薛能
残阳终日望栖贤，归路携家得访禅。世缺一来应薄命，雨留三宿是前缘。
诗题不忍离岩下，屐齿难忘在水边。猿鸟可知僧可会，此心常似有香烟。
[页]卷,册....[6498]560,17
第136笔
　　　　三学山开照寺　薛能
尽室遍相将，中方上下方。夜深楠树远，春气陌（一作柏）林香。
圣迹留岩险，灵灯出混茫。何因将慧剑，割爱事空王。
[页]卷,册....[6498]560,17
第137笔
　　　　雨霁北归留题三学山　薛能
远树平川半夕阳，锦城遥辨立危墙。闲思胜事多遗恨，却悔公心是谩忙。
灌口阙寻惭远客，峨嵋乖约负支郎。灵龛一望终何得，谬有人情满蜀乡。
[页]卷,册....[6498]560,17
第138笔
　　　　行次灵龛驿寄西蜀尚书　薛能
北客推车指蜀门，干阳知已近临坤。（太原府有干阳门，尚书自北都迁蜀。）从辞府郭常回首，欲别封疆更感恩。
援寡圣朝难望阙，暑催蚕麦得归村。雷公解𣃁冲天气，白日何辜遣戴盆。
[页]卷,册....[6498]560,17
第139笔
　　　　雨霁宿望喜驿　薛能
风雷一罢思何清，江水依然浩浩声。飞鸟旋生啼鸟在，后人常似古人情。
将来道路终须达，过去山川实不平。闲想更逢知旧否，馆前杨柳种初成。
[页]卷,册....[6498]560,17
第140笔
　　　　筹笔驿（余为蜀从事，病武侯非王佐才，因有是题）　薛能
葛相终宜马革还，未开天意便开山。生欺仲达徒增气，死见王阳合厚颜。
流运有功终是扰，阴符多术得非奸。当初若欲酬三顾，何不无为似有鳏。
[页]卷,册....[6499]560,17
第141笔
　　　　通仙洞　薛能
高龛险欲催，百尺洞门开。白日仙何在，清风客暂来。
临崖松直上，避石水低回。贾掾曾空去，题诗岂易哉。
[页]卷,册....[6499]560,17
第142笔
　　　　嘉陵驿见贾岛旧题　薛能
贾子命堪悲，唐人独解诗。左迁今已矣，清绝更无之。
毕竟吾犹许，商量众莫疑。嘉陵四十字，一一是天资。
[页]卷,册....[6499]560,17
第143笔
　　　　嘉陵驿（ 一作题嘉陵江驿）　薛能
江涛千叠阁千层，衔尾相随尽室登。稠树蔽山闻杜宇，午烟薰日食嘉陵。
频题石上程多破，暂歇泉边起不能。如此幸非名利切，益州来日合携僧。
[页]卷,册....[6499]560,17
第144笔
　　　　嘉陵驿　薛能
尽室可招魂，蛮余出蜀门。雹凉随雨气，江热傍山根。
蚕月缲丝路，农时碌碡村。干将磨欲尽，无位可酬恩。
[页]卷,册....[6499]560,17
第145笔
　　　　西县途中二十韵[6499]　薛能
野客误桑麻，从军带镆邪。岂论之白帝，未合过黄花。
落日投江县，征尘漱齿牙。蜀音连井络，秦分隔褒斜。
硖路商逢使，山邮雀啅蛇。忆归临角黍，良遇得新瓜。
食久庭阴转，行多屐齿洼。气清岩下瀑，烟漫雨余畬。
黄鸟当蚕候，稀蒿杂麦查。汗凉风似雪，浆度蜜如沙。
野色生肥芋，乡仪捣散茶。梯航经杜宇，烽候彻苴。
逗石流何险，通关运固赊。葛侯真竭泽，刘主合亡家。
陷彼贪功吠，贻为黩武夸。阵图谁许可，庙貌我揄揶。
闲事休征汉，斯行且咏巴。音繁来有铎，𫐄尽去无车。
溢目看风景，清怀啸月华。焰樵烹紫笋，腰簟憩乌纱。
杞国忧寻悟，临邛渴自加。移文莫有诮，必不滞天涯。
[页]卷,册....[6500]560,17
第146笔
　　　　西县作　薛能
三年西蜀去如沈，西县西来出万岑。树石向闻清汉浪，水风初见绿萍阴。
平郊不爱行增气，好井无疑漱入心。从此渐知光景异，锦都回首尽愁吟。
[页]卷,册....[6500]560,17
第147笔
　　　　分水岭望灵宝峰　薛能
千寻万仞峰，灵宝号何从。盛立同吾道，贪程阻圣踪。
岭奇应有药，壁峭尽无松。那得休于是，蹉跎亦卧龙。
[页]卷,册....[6500]560,17
第148笔
　　　　水帘吟　薛能
万滴相随万响兼，路尘天产尽旁沾。源从颢气何因绝，派助前溪岂觉添。
豪客每来清夏葛，愁人才见认愁簷。嘉名已极终难称，别是风流不是帘。
[页]卷,册....[6500]560,17
第149笔
　　　　褒斜道中[6500]　薛能
十驿褒斜到处慵，眼前常似接灵踪。江遥旋入旁来水，山豁犹藏向后峰。
鸟径恶时应立虎，畬田闲日自烧松。行吟却笑公车役（一作使），夜发星驰半不逢。
[页]卷,册....[6501]560,17
第150笔
　　　　褒城驿有故元相公旧题诗因仰叹而作　薛能
鄂相顷题应好池，题云万竹与千梨。我来已变当初地，前过应无继此诗。
敢叹临行殊旧境，惟愁后事劣今时。闲吟四壁堪搔首，频见青苹白鹭鸶。
[页]卷,册....[6501]560,17
第151笔
　　　　题褒城驿池　薛能
池馆通秦槛向衢，旧闻佳赏此踟蹰。清凉不散亭犹在，事力何销舫已无。
钓客坐风临岛屿，牧牛当雨食菰蒲。西川吟吏偏思葺，只恐归寻水亦枯。
[页]卷,册....[6501]560,17
第152笔
　　　　送崔学士赴东川　薛能
羽人仙籍冠浮丘，欲作酂侯且蜀侯。导骑已多行剑阁，亲军全到近绵州。
文翁劝学人应恋，魏绛和戎戍自休。唯有夜樽欢莫厌，庙堂他日少闲游。
[页]卷,册....[6501]560,17
第153笔
　　　　海棠（并序）　薛能
　　蜀海棠有闻，而诗无闻。杜子美于斯，兴象靡出，没而有怀，天之厚
　　余，谨不敢让，风雅尽在蜀矣，吾其庶几。
酷烈复离披，玄功莫我知。青苔浮落处，暮柳间开时。
带醉游人插，连阴被叟移。晨前清露湿，晏后恶风吹。
香少传何许，妍多画半遗。岛苏涟水脉，庭绽粒松枝。
偶泛因沈砚，闲飘欲乱棋。遶山生玉垒，和郡遍坤维。
负赏惭休饮，牵吟分失饥。明年应不见，留此赠巴儿。
[页]卷,册....[6501]560,17
第154笔
　　　　咏夹迳菊　薛能
夹迳尽黄英，不通人并行。几曾相对绽，元自两行生。
丛比高低等，香连左右并。畔摇风势断，中夹日华明。
间隔蛩吟隔，交横蝶乱横。频应泛桑落，摘处近前楹。
[页]卷,册....[6502]560,17
第155笔
　　　　碧鲜亭春题竹　薛能
竹少竹更重，碧鲜疆（一作犹）更名。有栏常凭立，无径独穿行。
夕月阴何乱，春风叶尽轻。已闻图画客，兼写薛先生。
[页]卷,册....[6502]560,17
第156笔
　　　　竹迳　薛能
盘迳入依依，旋惊幽鸟飞。寻多苔色古，踏碎箨声微。
鞭节横妨户，枝梢（一作苗）动拂衣。前溪闻到处，应接钓鱼矶。
[页]卷,册....[6502]560,17
第157笔
　　　　新柳　薛能
轻轻须重不须轻，众木难成独早成。柔性定胜刚性立，一枝还引万枝生。
天钟和气元无力，时遇风光别有情。谁道少逢知己用，将军因此建雄名。
[页]卷,册....[6502]560,17
第158笔
　　　　牡丹四首　薛能
异色禀陶甄，常疑主者偏。众芳殊不类，一笑独奢妍。
颗折羞含懒，丛虚隐陷圆。亚心堆胜被，美色艳于莲。
品格如寒食，精光似少年。种堪收子子，价合易贤贤。
迥秀应无妒，奇香称有仙。深阴宜映幕，富贵助开筵。
蜀水争能染，巫山未可怜。数难忘次第，立困恋傍边。
逐日愁风雨，和星祝夜天。且从留尽赏，离此[6502]便归田。

万朵照初筵，狂游忆少年。晓光如曲水，颜色似西川。
白向庚辛受，朱从造化研。众开成伴侣，相笑极神仙。
见焰宁劳火，闻香不带烟。自高轻月桂，非偶贱池莲。
影接雕盘动，丛遭恶草偏。招欢忧事阻，就卧觉情牵。
四面宜绨锦，当头称管弦。泊来莺定忆，粉扰蝶何颠。
苏息承朝露，滋荣仰霁天。压栏多尽好，敌国贵宜然。
未落须迷醉，因兹任病缠。人谁知极物，空负感麟篇。

去年零落暮春时，泪湿红牋怨别离。常恐便随巫峡散，何因重有武陵期。
传情每向馨香得，不语还应彼此知。欲就（一作见欲）栏边安枕席，夜深闲共说相思。

牡丹愁为牡丹饥，自惜多情欲瘦羸。浓艳冷香初盖后，好风干雨正开时。
吟蜂遍坐无闲蕊，醉客曾偷有折枝。京国别来谁占玩，此花光景属吾诗。

[页]卷,册....[6503]560,17
第159笔
　　　　使院栽苇　薛能
戛戛复差差，一丛千万枝。格如僧住处，栽得吏闲时。
笋自厅中出，根从府外移。从军无宿例，空想夜风吹。
[页]卷,册....[6503]560,17
第160笔
　　　　失鹤二首　薛能
偶背雕笼与我违，四方端伫竟忘归。谁家白日云间见，何处沧洲雨里飞。
曾啄稻粱残粒在，旧翘泥潦半踪稀。凭人转觉多相误，尽道皤然作令威。

华表翘风未可期，变丁投卫两堪疑。应缘失路防人损，空有归心最我知。
但见空笼抛夕月，若何无树宿[6503]荒陂。不然直道高空外，白水青山属腊（一作猎）师。

[页]卷,册....[6504]560,17
第161笔
　　　　答贾支使寄鹤　薛能
瑞羽奇姿踉跄形，称为仙驭过清冥。何年厚禄曾居卫，几世前身本姓丁。
幸有远云兼远水，莫临华表望华亭。劳君赠我清歌侣，将去田园夜坐听。
M[6504]560,17
第162笔
　　　　陈州刺史寄鹤　薛能
临风高视耸奇形，渡海冲天想尽经。因得羽仪来合浦，便无魂梦去华亭。
春飞见境乘桴切，夜唳闻时醉枕醒。南守欲知多少重，抚毛千万唤丁丁。
[页]卷,册....[6504]560,17
第163笔
　　　　孔雀　薛能
偶有功名正俗才，灵禽何事降瑶台。天仙黼黻毛应是，宫后屏帏尾忽开。
曾处嶂中真雾隐，每过庭下似春来。佳人为我和衫拍，遣作傞傞（一作婆婆）送一杯。
[页]卷,册....[6504]560,17
第164笔
　　　　鄜州进白野鹊　薛能
轻毛叠雪翅开霜，红觜能深练尾长。名应玉符朝北阙，色柔金性瑞西方。
不忧云路填河远，为对天颜送喜忙。从此定知栖息处，月宫琼树是仙乡。
[页]卷,册....[6504]560,17
第165笔
　　　　早蝉　薛能
不见上庭树，日高声忽吟。他人岂无耳，远客自关心。
暂落还因雨，横飞亦向林。分明去年意，从此渐闻砧。
[页]卷,册....[6504]560,17
第166笔
　　　　申湖　薛能
昔年依峡寺，每日见申湖。下泪重来此，知心一已无。
雨霖舟色暗，岸拔木形枯。旧境深相恼，新春宛不殊。
方来寻熟侣，起去恨惊凫。忍事花何笑，喧吟瀑正粗。
堪忧从宦到，倍遣曩怀孤。上马终回首，傍人怪感吁。
[页]卷,册....[6505]560,17
第167笔
　　　　谢刘相（一本有公字）寄天柱茶　薛能
两串春团敌夜光，名题天柱印维扬。偷嫌曼倩桃无味，捣觉嫦娥药不香。
惜恐被分缘利市，尽应难觅为供堂。粗官寄与真抛却，赖有诗情合得尝。
[页]卷,册....[6505]560,17
第168笔
　　　　题后集　薛能
诗源何代失澄清，处处狂波污后生。常感道孤吟有泪，却缘风坏语无情。
难甘恶少欺韩信，枉被诸侯杀祢衡。纵到缑山也无益，四方联络尽蛙声。
[页]卷,册....[6505]560,17
第169笔
　　　　秋晚送无可上人　薛能
半夜觉松雨，照书灯悄然。河声才淅沥，旧业近潺湲。
坐滴寒更尽，吟惊宿鹤迁。相思不相见，日短复愁牵。
[页]卷,册....[6505]560,17
第170笔
　　　　赠源寂禅师　薛能
瓶钵镇随腰，怡然处寂寥。门（一作师）禅从北祖，僧格似南朝。
性近徒相许，缘多愧未销。何传能法（一作当传去）慧，此岸要津桥。
[页]卷,册....[6505]560,17
第171笔
　　　　赠禅师　薛能
嗜欲本无性，此生长在禅。九州空有路，一室独多年。
鸣磬微尘落，移缾湿地圆。相寻偶同宿，星月坐忘眠。
[页]卷,册....[6506]560,17
第172笔
　　　　夏日青龙寺寻僧二首　薛能
帝里欲何待，人间无阙遗。不能安旧隐，都属扰明时。
违理须齐辱，雄图岂藉知。纵横悉已误，斯语是吾师。

得官殊未喜，失计是忘愁。不是无心速，焉能有自由。
凉风盈夏扇，蜀茗半形（一作邢，一作铏）瓯。笑向权门客，应难见道流。

[页]卷,册....[6506]560,17
第173笔
　　　　寄题巨源禅师　薛能
风雨禅思外，应残木槿花。何年别乡土，一衲代袈裟。
日气侵瓶暖，雷声动枕斜。还当扫楼影，天晚自煎茶。
[页]卷,册....[6506]560,17
第174笔
　　　　题河中亭子　薛能
河擘双流岛在中，岛中亭上正南空。蒲根旧浸临关道，沙色遥飞傍苑风。
晴见树卑知岳大，晚闻车乱觉桥通。无穷胜事应须宿，霜白蒹葭月在东。
[页]卷,册....[6506]560,17
第175笔
　　　　逢友人边游回（一作马戴诗）　薛能
游子新从绝塞回，自言曾上李陵台。尊前语尽北风起，秋色萧条胡雁来。
[页]卷,册....[6506]560,17
第176笔
　　　　春雨　薛能
电阔照潺潺，惊流往复还。远声如有洞，迷色似无（一作巫）山。
利物乾坤内，并风竹树间。静思来朔漠，愁望满柴关。
迸湿消尘虑，吹风触疾（一作病）颜。谁知草茅迳（一作者），沾此尚虚闲。
[页]卷,册....[6507]560,17
第177笔
　　　　夏雨　薛能
何处发天涯，风雷一道赊。去声随地急，残势傍楼斜。
透树垂红叶，沾尘带落花。潇湘无限思，闲看下蒹葭。
[页]卷,册....[6507]560,17
第178笔
　　　　秋夜山中述事　薛能
初宵门未掩，独坐对霜空。极目故乡月，满溪寒草风。
樵声当岭上，僧语在云中。正恨归期晚，萧萧闻塞鸿。
[页]卷,册....[6507]560,17
第179笔
　　　　长安道　薛能
汲汲复营营，东西连两京。关𦈡古若在，山岳累应成。
各自有身事，不相知姓名。交驰兼（一作喧）众类，分散入重城。
此（一作路）去应无尽，万方人旋（一作始）生。空余片言苦，来往觅刘桢。
[页]卷,册....[6507]560,17
第180笔
　　　　酬泗州韦中丞埇上日寄赠兼次本韵　薛能
鲁儒相误欲成空，学尽文章不见功。官自掖垣飘海上，镇从随（一作隋）岸入山中。
尝遭火发瞿云（一作昙）宅，争得天如老氏弓。何意杜陵怀宝客，也随迷路出关东。
[页]卷,册....[6507]560,17
第181笔
　　　　泛觞池[6507]　薛能
通咽远（一作遶）华樽，泛觞名自君。净看筹见影，轻动酒生纹。
细滴随杯落，来声就浦分。便应半酣后，清冷漱兼云。
[页]卷,册....[6508]560,17
第182笔
　　　　荔枝诗（有序）　薛能
　　杜工部老居两蜀，不赋是诗，岂有意而不及欤？白尚书曾有是作，
　　兴旨卑泥，与无诗同。予遂为之题，不愧不负，将来作者，以其荔
　　枝首唱，愚其庶几。
颗如松子色如樱，未识蹉跎欲半生。岁杪监州曾见树，时新入座久闻名。
[页]卷,册....[6509]561,17
第183笔
　　　　丁巳上元日放三雉　薛能
婴网虽皆困，褰笼喜共归。无心期尔报，相见莫惊飞。
[页]卷,册....[6509]561,17
第184笔
　　　　寓题（一作边城寓题）　薛能
王泽犹来雅在新，尚词微事（一作征事）可愁人。淫哇满眼关雎弱，犹贺清朝有此身。
[页]卷,册....[6509]561,17
第185笔
　　　　望蜀亭　薛能
树簇烟迷蜀国深，岭头分界恋登临。前轩一望无他处，从此西川只在心。
[页]卷,册....[6509]561,17
第186笔
　　　　游嘉州（一作陵）后溪（开元观闲游，因及后溪，偶成二韵）　薛能
山屐经过满迳踪，隔溪遥见夕阳春。当时诸葛成何事，只合终身作卧龙。
[页]卷,册....[6509]561,17
第187笔
　　　　自讽　薛能
千题万咏过三旬，忘食贪魔作瘦人。行处便吟君莫笑，就中诗病不任春。
[页]卷,册....[6510]561,17
第188笔
　　　　乞假归题候馆（一本题首有河东幕三字）　薛能
仆带雕弓马似飞，老莱衣上著戎衣。邮亭不暇吟山水，塞外经年皆未归。
[页]卷,册....[6510]561,17
第189笔
　　　　监郡犍为将归使府登（一本有通济二字）楼寓题　薛能
几日监临向蜀春，错抛歌酒强忧人。江楼一望西归去，不负嘉州只负身。
[页]卷,册....[6510]561,17
第190笔
　　　　过象耳山二首　薛能
一色青松几万栽，异香薰路带花开。山门欲别心潜愿，更到蜀中还到来。

到处逢山便欲登，自疑身作往来僧。徒行至此三千里，不是有缘应不能。

[页]卷,册....[6510]561,17
第191笔
　　　　圣灯　薛能
莽莽空中稍稍灯，坐看迷浊变〔清澄〕（澄清）。须知火尽烟无益，一夜栏边说向僧。
[页]卷,册....[6510]561,17
第192笔
　　　　过昌利观有怀　薛能
万仞云峰八石泉，李君仙后更谁仙。我来驻马人何问，老柏无多不种田。
[页]卷,册....[6510]561,17
第193笔
　　　　蜀路　薛能
剑阁缘云拂斗魁，疾风生树过龙媒。前程憩罢知无益，但是驽蹄亦到来。
[页]卷,册....[6510]561,17
第194笔
　　　　山下偶作[6510]　薛能
零雨沾山百草香，树梢高顶尽斜阳。横流巨石皆堪住，何事无僧有石房。
[页]卷,册....[6511]561,17
第195笔
　　　　伏牛山　薛能
虎蹲峰状屈名牛，落日连村好望秋。不为时危耕不得，一犁风雨便归休。
[页]卷,册....[6511]561,17
第196笔
　　　　老圃堂（一作曹邺诗）　薛能
邵平瓜地接吾庐，谷雨干时偶（一作手）自锄。昨日春风欺不在，就床吹落读残书。
[页]卷,册....[6511]561,17
第197笔
　　　　春题　薛能
柳莫摇摇花莫开，此心因病亦成灰。人生只有家园乐，及取春农（一作浓）归去来。
[页]卷,册....[6511]561,17
第198笔
　　　　并州寓怀　薛能
人多知遇独难求，人负知音独爱酬。常恐此心无乐处，枉称年少在并州。
[页]卷,册....[6511]561,17
第199笔
　　　　中秋旅舍（一作中秋旅舍书怀）　薛能
云卷庭虚（一作卷尽庭云）月逗空，一方秋草尽（一作色草）鸣虫。是时兄弟正南北，黄叶满阶来去风。
[页]卷,册....[6511]561,17
第200笔
　　　　符亭二首（并序）　薛能
　　东三泉十五里，以飞瀑结茅，虽小，甚胜。诸所记注皆云：前宰符姓
　　所为，俞姓所修，而不识其人，因题曰待亭，旌之也。
符亭之地雅离群，万古悬泉一旦新。若念农桑也如此，县人应得似行人。

山如巫峡烟云好，路似嘉祥水木清。大抵游人总应爱，就中难说是诗情。

[页]卷,册....[6511]561,17
第201笔
　　　　秋夜听任郎中琴　薛能
十指宫商膝上秋，七条丝动雨修修。空堂半夜孤灯冷，弹著乡心欲白头。
[页]卷,册....[6512]561,17
第202笔
　　　　留别关东旧游　薛能
我去君留十载中，未曾相见及花红。他时住得君应老，长短看花心不同。
[页]卷,册....[6512]561,17
第203笔
　　　　赠出塞客　薛能
出郊征骑逐飞埃，此别惟愁春未回。寒叶夕阳投宿意，芦（一作萧）关门向远河开。
[页]卷,册....[6512]561,17
第204笔
　　　　秋溪独坐　薛能
黄叶分飞砧上下，白云零落马东西。人生万意此端坐，日暮水深（一作声）流出溪。
[页]卷,册....[6512]561,17
第205笔
　　　　蒲中霁后晚望　薛能
河边霁色无人见，身带春风立岸头。浊水茫茫有何意，日斜还向古蒲州。
[页]卷,册....[6512]561,17
第206笔
　　　　宋氏林亭　薛能
地湿莎青雨后天，桃花红近竹林边。行人本是农桑客，记得春深欲种田。
[页]卷,册....[6512]561,17
第207笔
　　　　云花寺寓居赠海岸上人　薛能
暂寄空门未是归，上方林榭独（一作独著）儒衣。吾师不语应相怪（一作问），频惹街尘入寺飞。
[页]卷,册....[6512]561,17
第208笔
　　　　关中秋夕　薛能
簟湿秋庭岳在烟，露光明滑竹苍然。何人意绪还相似，鹤宿松枝月半天。
[页]卷,册....[6512]561,17
第209笔
　　　　西县道中有短亭岩穴飞泉隔江洒至因成二首　薛能
风凉津湿共微微，隔岸泉冲石窍飞。争得巨灵从野性，旧乡无此擘将归。

一瀑三峰赤日天，路人才见便翛然。谁能夜向山根宿，凉月初生的有仙。

[页]卷,册....[6513]561,17
第210笔
　　　　省试夜（一作韦承贻诗）　薛能
白莲千朵照廊明，一片承平雅颂声。更报第三条烛尽，文昌风景画难成。
[页]卷,册....[6513]561,17
第211笔
　　　　过骊山　薛能
丹雘苍苍簇背山，路尘应满旧帘间。玄宗不是偏行乐，只为当时四海闲。
[页]卷,册....[6513]561,17
第212笔
　　　　曲江醉题　薛能
闲身行止属年华，马上怀中尽落花。狂遍曲江还醉卧，觉来人静日西斜。
[页]卷,册....[6513]561,17
第213笔
　　　　参军厅新池　薛能
帘外无尘胜物外，墙根有竹似山根。流泉不至客来久，坐见新池落旧痕。
[页]卷,册....[6513]561,17
第214笔
　　　　太原使院晚出　薛能
青门无路入清朝，滥作将军最下僚。同舍尽归身独在，晚风开印叶萧萧。
[页]卷,册....[6513]561,17
第215笔
　　　　寒食日曲江　薛能
曲水池边青草岸，春风林下落花杯。都门此日是寒食，人去看多身独来。
[页]卷,册....[6513]561,17
第216笔
　　　　盩厔官舍新竹[6513]　薛能
心觉清凉体似吹，满风轻撼叶垂垂。无端种在幽闲地，众鸟嫌寒凤未知。
[页]卷,册....[6514]561,17
第217笔
　　　　京中客舍闻筝　薛能
十二三弦共五音，每声如截远人心。当时向秀闻邻笛，不是离家岁月深。
[页]卷,册....[6514]561,17
第218笔
　　　　铜雀台　薛能
魏帝当时铜雀台，黄花深映棘丛开。人生富贵须回首，此地岂无歌舞来。
[页]卷,册....[6514]561,17
第219笔
　　　　寿安水馆　薛能
地接山林兼有石，天悬星月更无云。惊鸥上树满池水，瀺灂一声中夜闻。
[页]卷,册....[6514]561,17
第220笔
　　　　雨后早发永宁　薛能
春霖朝罢客西东，雨足泥声路未通。独爱千峰最高处，一峰初日白云中。
[页]卷,册....[6514]561,17
第221笔
　　　　宿仙游寺望月生峰　薛能
公门身入洞门行，出穽离笼似有情。僧语夜凉云树黑，月生峰上月初生。
[页]卷,册....[6514]561,17
第222笔
　　　　秋题　薛能
独坐东南见晓星，白云微透泬寥清。磷磷甃石堪僧坐，一叶梧桐落半庭。
[页]卷,册....[6514]561,17
第223笔
　　　　和友人寄怀　薛能
从来行乐近来希，蘧瑗知言与我违。自是衰心不如旧，非关四十九年非。
[页]卷,册....[6514]561,17
第224笔
　　　　子夜[6514]　薛能
嫖姚家宴敌吴王，子夜歌声满画堂。此日相逢眉翠尽，女真行李乞斋粮。
[页]卷,册....[6515]561,17
第225笔
　　　　雁和韦侍御　薛能
肃肃雍雍义有余，九天鸾凤莫相疏。唯应静向山窗过，激发英雄夜读书。
[页]卷,册....[6515]561,17
第226笔
　　　　和府帅相公（一作蜀中和府帅相公过安抚崔判官厅不遇之什）　薛能
竹映高墙似傍山，邹阳归后令威还。君看将相才多少，两首诗成七步间。
[页]卷,册....[6515]561,17
第227笔
　　　　又和留山鸡　薛能
五色文胜百鸟王，相思兼绝寄芸香。由来不是池中物，鸡树归时即取将。
[页]卷,册....[6515]561,17
第228笔
　　　　舟中酬杨中丞春早见寄　薛能
锦楼春望忆丹楹，更遇高情说早莺。江上境寒吟不得，湿风梅雨满船轻。
[页]卷,册....[6515]561,17
第229笔
　　　　寒食日题　薛能
美人寒食事春风，折尽青青赏尽红。夜半无灯还有睡（一作不寐），秋千悬在月明中。
[页]卷,册....[6515]561,17
第230笔
　　　　杏花　薛能
活色生香第一流，手中移得近青楼。谁知艳性终相负，乱向春风笑不休。
[页]卷,册....[6515]561,17
第231笔
　　　　黄蜀葵　薛能
娇黄新嫩（一作蕊）欲题诗，尽日含豪有所思。记得玉人初病起（一作〔校〕（较）），道家妆束厌禳时。
[页]卷,册....[6515]561,17
第232笔
　　　　春咏[6515]　薛能
春来还似去年时，手把花枝唱竹枝。狂瘦未曾餐有味，不缘中酒却缘诗。
[页]卷,册....[6516]561,17
第233笔
　　　　赠欢娘（八岁善吹笙）　薛能
一束龙吟细竹枝，青娥擎在手中吹。当时纵使双成在，不得如伊是小时。
[页]卷,册....[6516]561,17
第234笔
　　　　戏瞻相　薛能
失意蹉跎到旧游，见吹杨柳便遮羞。瞻相赵女休相拽，不及人前诈摆头。
[页]卷,册....[6516]561,17
第235笔
　　　　赠解诗歌人　薛能
同有诗情自合亲，不须歌调更含嚬。朝天御史非韩寿，莫窃香来带累人。
[页]卷,册....[6516]561,17
第236笔
　　　　赠韦氏歌人二首　薛能
弦管声凝发唱高，几人心地暗伤刀。思量更有何堪比，王母新开一树桃。

一曲新声惨画堂，可能心事忆周郎。朝来为客频开口，绽尽桃花几许香。

[页]卷,册....[6516]561,17
第237笔
　　　　加阶　薛能
二年中散似稽康，此日无功换宠光。唯有一般酬圣主，胜于东晋是文章。
[页]卷,册....[6516]561,17
第238笔
　　　　野园　薛能
野园无鼓又无旗，鞍马传杯用柳枝。娇养翠娥无怕惧，插人头上任风吹。
[页]卷,册....[6516]561,17
第239笔
　　　　郊亭　薛能
郊亭宴罢欲回车，满郭传呼调角初。尚拥笙歌归未得，笑娥扶著醉尚书。
[页]卷,册....[6516]561,17
第240笔
　　　　老僧　薛能
清瘦形容八十余，匏悬篱落似村居。劝师莫羡人间有，幸是元无免破除。
[页]卷,册....[6517]561,17
第241笔
　　　　僧窗　薛能
不悟时机滞有余，近来为事更乖疏。朱轮皂盖蹉跎尽，犹爱明窗好读书。
[页]卷,册....[6517]561,17
第242笔
　　　　题平等院　薛能
十里城中一院僧，各持巾钵事南能。还应笑我功名客，未解嫌官学大乘。
[页]卷,册....[6517]561,17
第243笔
　　　　影灯夜二首（一作上元诗）　薛能
偃王灯塔古徐州，二十年来乐事休。此时将军心似海，四更身领万人游。

十万军城百万灯，酥油香暖夜如烝。红妆满地烟光好，只恐笙歌引上升。

[页]卷,册....[6517]561,17
第244笔
　　　　许州旌节到作　薛能
两地旌旗拥一身，半缘伤旧半荣新。州人若忆将军面，写取雕堂报国真。
[页]卷,册....[6517]561,17
第245笔
　　　　重游通波亭　薛能
十年抛掷故园花，最忆红桃竹外斜。此日郊亭心乍喜，败榆芳草似还家。
[页]卷,册....[6517]561,17
第246笔
　　　　戏舸　薛能
远舸冲开一路萍，岸傍偷上小茅亭。游人莫觅杯盘分，此地才应聚德星。
[页]卷,册....[6517]561,17
第247笔
　　　　偶题[6517]　薛能
到处吟兼上马吟，总无愁恨自伤心。无端梦得钧天乐，尽觉宫商不是音。
[页]卷,册....[6518]561,17
第248笔
　　　　折柳十首（并序）　薛能
　　此曲盛传，为词者甚众，文人才子，各衒其能，莫不条似舞腰，叶如
　　眉翠，出口皆然，颇为陈熟，能专于诗律，不爱随人，搜难抉新，誓
　　脱常态，虽欲弗伐，知音其舍诸。
华清高树出离宫，南陌柔条带暖风。谁见轻阴是良夜，瀑泉声畔月明中。

洛桥晴影覆江船，羌笛秋声湿塞烟。闲想习池公宴罢，水蒲风絮夕阳天。

嫩绿轻悬似缀旒，路人遥见隔宫楼。谁能更近丹墀种，解播皇风入九州。

暖风晴日断浮埃，废路新条发钓台。处处轻阴（一作轻）可惆怅，后人攀处古人栽。

潭上江边袅袅垂，日高风静絮相随。青楼一树无人见，正是女郎眠觉时。

汴水高悬百万条，风清两岸一时摇。隋家力尽虚栽得，无限春风属圣朝。

和风烟树（一作雨）九重城，夹路春阴十万营。唯向边头不堪望，一株（一作林）憔悴少人行。

窗外齐垂旭日初，楼边轻暖好（一作好暖）风徐。游人莫道栽无益，桃李清阴却不如。

众木犹寒独早青，御沟桥畔曲江亭。陶家旧日应如此，一院春条绿遶厅。

帐偃缨垂细复繁，令人心想石家园。风条月影皆堪重，何事侯门爱树萱。

[页]卷,册....[6518]561,17
第249笔
　　　　柳枝四首　薛能
数首新诗带恨成，柳丝牵我我伤情。柔娥幸有腰支稳，试踏吹声作唱声。[6518]*
高出军营远映桥，贼兵曾斫火曾（一作曾逢兵火一时）烧。风流性在终难改（一作尽，一作死，一作挫），依旧春来（一作风，一作暖日还生）万万条。*
县依陶令想嫌迂，营畔将军即大粗。此日与君除万恨，数篇风调更应无。*
狂似纤腰嫩胜绵，自多情态竟（一作更）谁怜。游人不折还堪恨，抛向桥边与路边。
第250笔
　　　　柳枝词五首（并序）　薛能
　　干符五年，许州刺史薛能于邵阁与幕中谈宾酣饮醅酎，因令部妓少女
　　作杨柳枝健舞，复歌其词。舞可听者，自以五绝为杨柳新声。
朝阳晴照绿杨烟，一别通波十七年。应有旧枝无处觅，万株风里卓旌旃。

晴垂芳态吐牙（一作芽）新，雨摆轻条湿面春。别有出墙高数尺，不知摇动是何人。

暖（一作晓）梳簪朵事登楼，因挂垂杨立地愁。牵断绿丝攀不得，半空悬著玉搔头。

西园高树后庭根，处处寻芳有折痕。终忆旧（一作我）游桃叶舍，一株斜映竹篱门。

刘白苏台总近时，当初章句是谁推。纤腰舞尽春杨柳，未有侬家一首诗。（自注：刘白二尚书继为苏州刺史，皆赋杨柳枝词，世多传唱，虽有才语，但文字太僻，宫商不高，如可者，岂斯人徒欤，洋洋乎唐风，其令虚爱。）

[页]卷,册....[6519]561,17
第251笔
　　　　吴姬十首　薛能
夜锁重门昼亦监，眼波娇利瘦岩岩。偏怜不怕傍人笑，自把春罗等舞衫。

龙麝薰多骨亦香，因经寒食好风光。何人画得天生态，枕破施朱隔宿妆。[6519]

滴滴春霖透荔枝，笔题牋动手中垂。天阴不得君王召，嚬著青蛾作小诗。

钿合重盛绣结深，昭阳初幸赐同心。君知一夜恩多少，明日宣教放德音。

退红香汗湿轻纱，高卷蚊厨独卧斜。娇泪半垂珠不破，恨君瞋折后庭花。

取次衣裳尽带珠，别添龙脑裛罗襦。年来寄与乡中伴，杀尽春蚕税亦无。

画烛烧兰暖复迷，殿帏深密下银泥。开门欲作侵晨散，已是明朝日向西。

楼台重叠满天云，殷殷鸣鼍世上闻。此日杨花初似雪，女儿弦管弄参军。

冠剪黄绡帔紫罗，薄施铅粉画青娥。因将素手夸纤巧，从此椒房宠更多。

身（一作自）是三千第一名，内家丛里独分明。芙蓉殿上中元日，水拍银台弄化生。

[页]卷,册....[6520]561,17
第252笔
　　　　题于公花园　薛能
含桃庄主后园深，繁实初成静扫阴。若使明年花可待，应须恼破事花心。
[页]卷,册....[6520]561,17
第253笔
　　　　登城　薛能
偶作闲身上古城，路人遥望不相惊。无端将吏逡巡至，又作都头一队行。
[页]卷,册....[6520]561,17
第254笔
　　　　好客　薛能
好客连宵在醉乡，蜡烟红暖胜春光。谁人肯信山僧语，寒雨唯煎治气汤。
[页]卷,册....[6520]561,17
第255笔
　　　　赠普恭禅师　薛能
一日迢迢每一餐，我心难伏我无（一作心）难。南簷十月绳床暖，背卷真经向日看。
[页]卷,册....[6520]561,17
第256笔
　　　　赠无表禅师　薛能
笠戴圆阴楚地椶，磬敲清响蜀山铜。秋来说偈寅朝殿，爽爽（一作轻洒）杨枝满手风。
[页]卷,册....[6521]561,17
第257笔
　　　　彭门偶题　薛能
淮王西舍固非夫，柳恽偏州未是都。直到春秋诸列国，拥旄才子也应无。
[页]卷,册....[6521]561,17
第258笔
　　　　嘲赵璘　薛能
巡关每傍樗蒲局，望月还登乞巧楼。第一莫教娇太过，缘人衣带上人头。
[页]卷,册....[6521]561,17
第259笔
　　　　句　薛能
百首如一首，卷初如卷终。（北梦琐言，能以诗自负，还刘得仁卷，题诗云云。）
坐久仆头出，语多僧齿寒。（南部新书）
西塞长云尽，南湖片月斜。（古今诗话）
李白终无取，陶潜固不刊。（论诗，见郑谷集注。）
我身若在开元日，争遣名为李翰林。（寄符郎中，见郑集。）
[页]卷,册....[6521]561,17