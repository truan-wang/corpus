第1笔
　　　　八月十五夜　殷文圭
万里无云镜九州，最团圆夜是中秋。满衣冰彩拂不落，遍地水光凝欲流。
华岳影寒清露掌，海门风急白潮头。因君照我丹心事，减得愁人一夕愁。
[页]卷,册....[8133]707,21
第2笔
　　　　省试夜投献座主　殷文圭
辟开公道选时英，神镜高悬鉴百灵。混沌分来融间气，欃枪灭处炫文星。
烛然兰省三条白，山束龙门万仞青。圣教中兴周礼在，不劳干羽舞明庭。
[页]卷,册....[8133]707,21
第3笔
　　　　观贺皇太子册命　殷文圭
嗣册储皇帝命行，万方臣妾跃欢声。鸾旃再立星辰正，雉扇双开日月明。
自有汉元争翊戴，不劳商皓定攲倾。春宫保傅皆周召，致主何忧不太平。
[页]卷,册....[8133]707,21
第4笔
　　　　行朝早春侍师门宴西溪席上作[8133]　殷文圭
西溪水色净于苔，画鹢横风绛帐开。弦管旋飘蓬岛去，公卿皆是蕊宫来。
金鳞掷浪钱翻荇，玉爵黏香雪泛梅。三榜生徒逾七十，岂期龙阪纳非才。
[页]卷,册....[8134]707,21
第5笔
　　　　贺同年第三人刘先辈咸辟命　殷文圭
甲门才子鼎科人，拂地蓝衫榜下新。脱俗文章笑鹦鹉，凌云头角压麒麟。
金壶藉草溪亭晚，玉勒穿花野寺春。多愧受恩同阙里，不嫌师僻与颜贫。
[页]卷,册....[8134]707,21
第6笔
　　　　寄广南刘仆射　殷文圭
战国从今却尚文，品流才子作将军。画船清宴蛮溪雨，粉阁闲吟瘴峤云。
暴客卸戈归惠政，史官调笔待儒勋。汉仪一化南人后，牧马无因更夜闻。
[页]卷,册....[8134]707,21
第7笔
　　　　题吴中陆龟蒙山斋　殷文圭
万卷图书千户贵，十洲烟景四时和。花心露洗猩猩血，水面风披瑟瑟罗。
庄叟静眠清梦永，客儿芳意小诗多。天麟不触人间网，拟把公卿换得么。
[页]卷,册....[8134]707,21
第8笔
　　　　经李翰林墓　殷文圭
诗中日月酒中仙，平地雄飞上九天。身谪蓬莱金籍外，宝装方丈玉堂前。
虎靴醉索将军脱，鸿笔悲无令子传。十字遗碑三尺墓，只应吟客吊秋烟。
[页]卷,册....[8134]707,21
第9笔
　　　　鹦鹉　殷文圭
丹觜如簧翠羽轻，随人呼物旋知名。金笼夜黯山西梦，玉枕晓憎帘外声。
才子爱奇吟不足，美人怜尔绣[8134]初成。应缘是我邯郸客，相顾咬咬别有情。
[页]卷,册....[8135]707,21
第10笔
　　　　边将别　殷文圭
地角天涯倍苦辛，十年铅椠未酬身。朱门泣别同鲛客，紫塞旅游随雁臣。
汉将出师冲晓雪，胡儿奔马扑征尘。行行独止干戈域，毳帐望谁为主人。
[页]卷,册....[8135]707,21
第11笔
　　　　江南秋日　殷文圭
水国由来称道情，野人经此顿神清。一篷秋雨睡初起，半砚冷云吟未成。
青笠渔儿筒钓没，蒨衣菱女画桡轻。冰绡写上江南景，寄与金銮马长卿。
[页]卷,册....[8135]707,21
第12笔
　　　　题友人庭竹　殷文圭
丛篁萧瑟拂清阴，贵地栽成碧玉林。尽待花开添凤食，可怜风击状龙吟。
钿竿离立霜文静，锦箨飘零粉节深。何事子猷偏寄赏，此君心似古（一作主）人心。
[页]卷,册....[8135]707,21
第13笔
　　　　览陆龟蒙旧集　殷文圭
先生文价沸三吴，白雪千编酒一壶。吟去星辰笔下动，醉来嵩华眼中无。
峭如谢桧虬蟠活，清似缑山凤路孤。身后独遗封禅草，何人寻得佐鸿图。
[页]卷,册....[8135]707,21
第14笔
　　　　玉仙道中　殷文圭
莼鲈方美别吴江，笔阵诗魔两未降。山势北蟠龙偃蹇，泉声东漱玉琤𪻐。
古陂狐兔穿蛮冢，破寺荆榛拥佛幢。信马冷吟迷路处，隔溪烟雨吠村厖。
[页]卷,册....[8135]707,21
第15笔
　　　　赵侍郎看红白牡丹因寄杨状头赞图　殷文圭
迟开都为让群芳，贵地栽成对玉堂。红艳褭烟疑欲语，素华映月只闻香。
翦裁偏得东风意，淡薄似（一作如）矜西子妆。雅称花中为首冠，年年长占断春光。
[页]卷,册....[8136]707,21
第16笔
　　　　题胡州太学丘光庭博士幽居　殷文圭
舜轨尧文混九垓，明堂宏构集良材。江边云卧如龙稳，天外泥书遣鹤来。
五夜药苗滋沆瀣，四时花影荫莓苔。草玄门似山中静，不是公卿到不开。
[页]卷,册....[8136]707,21
第17笔
　　　　初秋留别越中幕客　殷文圭
魂梦飘零落叶洲，北辕南柁几时休。月中青桂渐看老，星畔白榆还报秋。
鹤禁有知须强进，稽峰无事莫相留。吴花越柳饶君醉，直待功成始举头。
[页]卷,册....[8136]707,21
第18笔
　　　　送道者朝见后归山　殷文圭
暂随蒲帛谒金銮，萧洒风仪傲汉官。天马难将朱索绊，海鼇宁觉碧涛宽。
松坛月作尊前伴，竹箧书为教外欢。神鼎已干龙虎伏，一条真气出云端。
[页]卷,册....[8136]707,21
第19笔
　　　　赠战将　殷文圭
绿沉枪利雪峰尖，犀甲军装称紫髯。威慑万人长凛凛，礼延群客每谦谦。
阵前战马黄金勒，架上兵书白玉签。不为已为儒弟子，好依门下学韬钤。
[页]卷,册....[8136]707,21
第20笔
　　　　九华贺雨吟[8136]　殷文圭
陶公焦思念生灵，变旱为丰合杳冥。雷劈老松疑虎怒，雨冲阴洞觉龙腥。
万畦香稻蓬葱绿，九朵奇峰扑亚青。吟贺西成饶旅兴，散丝飞洒满长亭。
[页]卷,册....[8137]707,21
第21笔
　　　　赠池州张太守　殷文圭
神珠无颣玉无瑕，七叶簪貂汉相家。阵面奔星破犀象，笔头飞电跃龙蛇。
绛帏夜坐穷三史，红旆春行到九华。只怕池人留不住，别迁征镇拥高牙。
[页]卷,册....[8137]707,21
第22笔
　　　　中秋自宛陵寄池阳太守　殷文圭
出山三见月如眉，蝶梦终宵遶戟枝。旅客思归鸿去日，贤侯行化子来时。
郡楼遐想刘琨啸，相合方窥谢傅棋。按部况闻秋稼熟，马前迎拜羡并儿。
[页]卷,册....[8137]707,21
第23笔
　　　　次韵九华杜先辈重阳寄投宛陵丞相　殷文圭
日下飞声彻不毛，酒醒时得广离骚。先生鬓为吟诗白，上相心因治国劳。
千乘信回鱼榼重，九华秋迥凤巢高。强酬小谢重阳句，沙恨无金尽日淘。
[页]卷,册....[8137]707,21
第24笔
　　　　寄贺杜荀鹤及第　殷文圭
一战平畴五字劳，昼归乡去锦为袍。大鹏出海翎犹湿，骏马辞天气正豪。
九子旧山增秀绝，二南新格变风骚。由来稽古符公道，平地丹梯甲乙高。
[页]卷,册....[8137]707,21
第25笔
　　　　春草碧色　殷文圭
细草含愁碧，芊绵南浦滨。萋萋如恨别，苒苒共伤春。
疏雨烟华润，斜阳细彩匀。花黏繁斗锦，人藉软胜[8137]茵。
浅映宫池水，轻遮辇路尘。杜回如可结，誓作报恩身。
[页]卷,册....[8138]707,21
第26笔
　　　　和友人送衡尚书赴池阳副车　殷文圭
淮王上将例分忧，玉帐参承半列侯。次第选材如创厦，别离排宴向藏舟。
鲲鹏变化知难测，龙蠖升沈各有由。躞蹀行牵金鋄重，婵娟立唱翠娥愁。
筑头勋业谐三阵，满腹诗书究九流。金海珠韬乘月读，肉芝牙茗拨云收。
赤鳞旆卷鸥汀晚，青雀船横雁阵秋。十字细波澄镜面，九华残雪露峰头。
醉沈北海千尊酒，吟上南荆百尺楼。况是昭明食鱼郡，不妨闲掷钓璜钩。
[页]卷,册....[8138]707,21
第27笔
　　　　贻李南平（文圭为内翰时，草司空李德诚麻，润笔久不至，为诗督之。）　殷文圭
紫殿西头月欲斜，曾草临淮上相麻。润笔已曾经奏谢，更飞章句问张华。
[页]卷,册....[8138]707,21
第28笔
　　　　句　殷文圭
龙舒太守人中杰，风韵堂中心似月（方舆胜览）。众口声光夸汉将，筑头勋业佐淮王。（贺池阳太守正命，唐诗纪事）。
[页]卷,册....[8138]707,21