第1笔
　　　　南梁行　李绅
江城郁郁春草长，悠悠汉水浮青（一作清）光。杂英飞尽空昼景，绿杨重阴官舍静。
此时醉客纵横书，公言可荐承明庐。（元和十四年，故山南节度仆射崔公奏观察判官。蒙以书奏见委，常戏拙速。）青天诏下宠光至，颁籍金闺征石渠。（是岁五月，蒙恩除右拾遗。）
秭归山路烟岚隔，山木幽深晚花拆。涧底红光夺火燃，摇风扇毒愁行客。（骆谷中多毒树，名山琵琶。其花明艳，与杜鹃花同。樵者识之，言曰：早花杀人。）
杜鹃啼咽花亦殷，声悲绝艳连（一作怜）空山。斜阳瞥映浅深树，云雨翻迷崖谷间。
山鸡锦质矜毛羽，透竹穿萝命俦侣。乔木幽谿上下同，雄雌不惑（一作异）飞栖处。
望秦峰回过商颜，浪叠云（一作波）堆万簇山。行尽杳冥青嶂外，九重钟漏紫霄间。
元和列侍明光殿，谏草初焚[5459]市朝变。北阙趋承（一作臣）半隙尘，南梁笑客（一作吟啸）皆飞霰。
追思感叹却昏迷，霜鬓愁吟到晓鸡。故箧岁深开断简，秋堂月曙掩遗题（一作褂）。
呜呜晓角霞辉粲，抚剑当应（一作楹）一长叹。刍狗无由学圣贤，空持感激（一作谢）终昏旦。
[页]卷,册....[5460]480,15
第2笔
　　　　趋翰苑遭诬搆四十六韵　李绅
九五当干德，三千应瑞符。纂尧昌圣历，宗禹盛丕图。（穆宗正月登位。）
画象垂新令，消兵易旧谟。选贤方去智，招谏忽升愚。（穆宗听政五日，蒙恩除右拾遗。与淮南李公，召入翰林也。）
大乐调元气，神功运化罏。脱鳞超沆瀣，翻翼集蓬壶。
捧日恩光别，抽毫顾问殊。凤形怜彩笔，龙颔借骊珠。
掷地声名寡，摩天羽翮孤。洁身酬雨露，利口扇谗谀。
碧海同宸眷，鸿毛比贱躯。辨疑分黑白，举直觝朋徒。（思政面论逢吉、崔桢奸邪；刘栖楚、柏耆凶险；张又新、苏景修朋党也。）
庭兽方呈角，阶蓂始效莩。日倾乌掩魄，星落斗摧枢。（穆宗升遐。）
坠剑悲乔岳，号弓泣鼎湖。乱群逢害马，择肉纵狂䝙。（逢吉、守澄、栖楚、柏耆、又新等，连为搏噬之徒。）
胆为隳肝竭，心因沥血枯。满帆摧骇浪，征棹折危途。（余以户部侍郎贬端州司马。）
燕客书方诈，尧门信未孚。（敬宗即位之初。遭逢吉等诬搆，宸襟未察，衔冤遂深。）谤兴金就铄，毁极玉生瘉。
砺吻矜先搏，张罗骋疾驱。（余遭逢吉构成遂。敬宗听政之前一日，宣命于月华门外窜逐。）地嫌稀魍魉，海恨止番禺。（栖楚等见逢吉，怒所贬太近。）
瘴岭冲蛇入，蒸池蹑虺趋。望天收雪涕，看镜揽霜须。
草毒人惊剪，茅荒室未诛。火风晴处扇，山鬼雨中呼。
穷老乡关远，羁愁骨肉无。鹊灵窥牖户，龟瑞出泥途。（余到端州，有红龟一。州人李再荣来献，称尝有里人言，吉征也。余放之于江中，回头者三四，游泳前后不去久之。又南中小鹊，名曰蛮鹊，形小如燕雀。里中言，此鸟不常见，至而鸟舞，必有喜应，是日与龟同至于馆也。）
烟岛深千瘴，沧波淼四隅。海标传信使，江棹认妻孥。
到接三[5460]冬暮，来经六月徂。暗滩朝不怒，惊濑夜无虞。（从吉州而南，历封康。并足湍濑，危险至极。其名有灭门、捣鲊、霸州等滩，惟江水泛涨，则无此患。康州悦城县有媪龙祠，或能致云雨，余以书祝之。家累以十月溯流，龙为之三涨江水以达也。）
俛首安羸业，齐眉慰病夫。涸鱼思雨润，僵燕望雷苏。
诏下因颁朔，恩移讵省辜。（余以宝历元年五月，量移江州长史。）诳天犹指鹿，依社尚凭狐。（逢吉尚为相。）
度岭瞻牛斗，浮江淬辘轳。未平人睚眦，谁惧鬼揶揄。
盆（一作湓）浦潮通楚，匡山地接吴。庾楼清桂满，远寺素莲敷。
髣髴皆停马，悲欢尽隙驹。旧交封宿草，（沈八侍郎、武十五侍郎、元九相公、庞严京兆、蒋防舍人皆为尘世。）衰鬓重生刍。
万戟分梁苑，双旌寄鲁儒。骎骎移岁月，冉冉近桑榆。
疲马愁千里，孤鸿念五湖。终当赋归去，那更学杨朱。
[页]卷,册....[5461]480,15
第3笔
　　　　忆春日太液池（一作东）亭（一作亭东）侯对（长庆三年）　李绅
宫莺报晓（一作晓报）瑞烟开，三岛灵禽拂水回。桥转彩虹当绮殿，舰浮花鹢近蓬莱。
草承香（一作步）辇王孙长，桃艳仙颜阿母栽。簪笔此时方侍从，却思金马笑邹枚。
[页]卷,册....[5461]480,15
第4笔
　　　　忆夜直金銮殿承旨　李绅
月当银汉玉绳低，深听箫韶碧落齐。门压紫垣高绮树，阁连青琐近丹梯。
墨宣外渥催飞诏，草布（一作定）深（一作新）恩促换题。明日（一作惟我）独归花路远（一作近），可怜人世隔云霓（一作泥）。
[页]卷,册....[5461]480,15
第5笔
　　　　忆春日曲江宴后许至芙蓉园　李绅
春风上苑开桃李，诏许看花入御园。香径草中回玉勒，凤凰池畔泛金樽。
绿丝垂柳遮风暗，红药低丛拂砌繁。归绕曲江烟景晚，未央明月锁千门。
[页]卷,册....[5461]480,15
第6笔
　　　　新昌宅书堂前有药树一株今已盈拱前长庆中于翰林院内西轩药树下移得才长一寸仆夫封一泥丸以归植今则长成名之天上树　李绅
白榆星底开红甲，珠树宫中长紫霄。丹彩结心才辨质，碧枝（一作姿）抽叶乍成（一作舒）条。
羽衣道士偷玄圃，金简真人护玉苗。长带九天余雨露，近来葱翠欲成乔。
[页]卷,册....[5462]480,15
第7笔
　　　　过荆门　李绅
荆江水阔烟波转，荆门路遶（一作远）山葱蒨。帆势侵云灭又明，山程背日昏还见。
青青麦陇啼飞鸦，寂寞野径棠梨花。行行驱马万里远，渐入烟岚危栈赊。
林中有鸟飞出（一作幽）谷，月上千岩一声哭。肠断思归不可闻，人言恨魄来巴蜀。
我听此鸟祝我魂，魂死莫学（一作死勿学此）声衔冤。纵为羽族莫栖息，直上青云呼帝阍。
此时山月如衔镜，岩树（一作岫）参差互辉映。皎洁深看入涧泉，分明细见樵人径。
阴森鬼庙当邮亭，鸡豚日宰闻膻腥。愚夫祸福自迷惑，魍魉凭何通百灵。
月（一作日）低山晓（一作晚）问行客，已酹椒浆拜荒陌。惆怅忠贞徒自持，谁祭山头望夫石。
[页]卷,册....[5462]480,15
第8笔
　　　　涉沅潇（一作湘，注内缺二字。）　李绅
屈原死处潇湘阴，沧浪淼淼云沈沈。蛟龙长怒虎长啸，山木翛翛波浪深。
烟横日落惊鸿起，山映余（一作云）霞杳（一作淼）千里。鸿叫离离入暮天，霞消漠漠深云水。
水灵（一作虚）江暗扬波涛，鼋鼍动荡风骚骚。行人愁望待明月，星汉沈浮神鬼号。
屈原尔为怀王（一作忠）没，水府通天化灵物。何不驱雷击电除奸邪，可怜空作沈泉（一本此下有抱冤二字）骨。
举杯沥酒招尔魂，月影（一作彩）滉漾开乾坤。波白（一作明）水黑山隐见，汨罗之上遥昏[5462]昏。
风帆候晓看五两，戍鼓冬冬（一作）远山响。潮满江津猿鸟啼，荆夫楚语飞蛮桨。
潇湘岛浦无人居，风惊水暗惟鲛鱼。行来击棹独长叹，问尔精魄何所如。
[页]卷,册....[5463]480,15
第9笔
　　　　逾岭峤止荒陬抵高要　李绅
天将南北分寒燠，北被羔裘南卉服。寒气凝为戎虏骄，炎蒸结作虫虺毒。
周王止化惟荆蛮，汉武凿远通孱颜。南标铜柱限荒徼，五岭从兹穷险艰。
衡山截断炎方北，回雁峰南瘴烟黑。万壑奔伤溢作泷，湍飞浪激如绳直。（南人谓水为泷，如原瀑流。自郴南至韶北，有八泷。其名神泷、伤泷、鸡附等泷，皆急险不可上。南中轻舟迅疾可入此水者，因名之泷船，善游者为泷夫。）
千崖傍耸猿啸悲，丹蛇玄虺潜蜲蛇。泷夫拟楫劈高浪，瞥忽浮沈如电随。
岭头刺竹蒙笼密，火拆红蕉焰烧日。岭上泉分南北流，行人照水愁肠骨。
阴森石路盘萦纡，雨寒日暖常斯须。瘴云暂卷火山外，苍茫海气穷番禺。
鹧鸪猿鸟声相续，椎髻晓呼同戚促。百处谿滩异雨晴，四时雷电迷昏旭。
鱼肠雁足望缄封，地远三江岭万重。鱼跃岂通清远（一作遂）峡，雁飞难渡漳江东。（余在南中日，知家累以其年九月九日发衡州，因寄云，菊花开日有人逢，知过衡阳回雁峰。江树送秋黄叶少，海天迎远碧云重。音书断达听蛮鹊，风水多虞祝媪龙。想见病身浑不识，自磨青镜照衰容。慨然追感，以疏其下。又端州界有清远峡，深险莫测，皆言水府为鱼龙之限也。）
云蒸地热无霜霰，桃李冬华匪时变。天际长垂饮涧虹，簷前不去衔泥燕。（南中虹四时长见，见数则多飓风，燕不归蛰。燕泥多沙，人惧其沾污于人，每逐其巢也。）
幸逢雷雨荡妖昏，提挈悲欢出海门。西日眼明看少长，北风身醒辨寒温。
贾生谪去因前席，痛哭书成竟何益。物忌忠良表是非，朝驱绛灌为雠敌。
明皇圣德异文皇，不使无辜困鬼方。汉日（一作口）傅臣终委弃，如今衰叟重辉光。
高明白日恩深海，齿发虽残壮心在。空愧驽骀异一毛，无令朽骨惭（一作仍）千载。
[页]卷,册....[5463]480,15
第10笔
　　　　移九江（效何水部。余自九江及今，周一纪矣。）　李绅
秋波入白水，帆去侵空小。五两剧奔星，樯乌疾飞鸟。
盆城依落日，盆浦看云眇。云眇更苍苍，匡山低夕阳。
楚客喜风水，秦人悲异乡。异乡秋思苦，江皋月华吐。
漾漾隐波亭，悠悠通月浦。津桥归候吏，竹巷开门户。
容膝有匡床，及肩才数堵。隙光非白驹，悬磬我无虞。
体瘦寡行立，家肥安啜哺。天书怜谴谪，重作朱轓客。
四座眼全青，一麾头半白。今来思往事，往事益凄然。
风月同今昔，悲欢异目前。四时嗟阅水，一纪换流年。
独有西庭鹤，孤鸣白露天。
[页]卷,册....[5464]480,15
第11笔
　　　　泛五湖（效谢惠连）　李绅
范子蜕冠履，扁舟逸霄汉。嗟予抱险艰，怵惕惊弥漫。
穷通泛滥劳，趣适殊昏旦。浴日荡层空，浮天淼无畔。
依滩落叶聚，立浦惊鸿散。浪叠雪峰连，山孤翠（一作紫）崖断。
风帆同巨壑，云矗成高岸。宇宙可（一作或）东西，星辰沈粲烂。
霞生〔澒〕（澒）洞远，月吐青荧乱。岂复问津迷，休为吕梁叹。
漂沈自讵保，覆溺心长判。吴越郡异乡，婴童及为玩。
依稀占井邑，嘹唳同鹤鹳。举棹未宵分，维舟方日旰。
征斯济川力，若鼓凌风翰。易狎当悔游，临深罔知难。
[页]卷,册....[5464]480,15
第12笔
　　　　过钟陵（余长庆三年除江西观察使，奉诏不之任。）　李绅
龙沙江尾抱钟陵，水郭村（一作津）桥晚景澄。江对楚山千里月，郭连渔浦万家灯。
省抛双旆辞荣宠，遽落丹霄起爱憎。惆怅旧游同草露，却思恩顾一沾膺。
[页]卷,册....[5464]480,15
第13笔
　　　　溯西江[5464]　李绅
江风不定半晴阴，愁对花时尽日吟。孤棹自迟从蹭蹬，乱帆争疾竞浮沈。
一身累困怀千载，百口无虞贵万金。空阔远看波浪息，楚山安稳过云岑。
[页]卷,册....[5465]480,15
第14笔
　　　　早发　李绅
沙洲月落宿禽惊，潮起风微晓雾生。黄鹤浪明知上信，黑龙山暗避前程。
火旗似辨吴门戍，水驿遥迷楚塞城。萧索更看江叶下，两乡俱是宦游情。
[页]卷,册....[5465]480,15
第15笔
　　　　守滁阳深秋忆登郡城望瑯琊　李绅
山城小阁临青嶂，红（一作江）树莲宫接薜萝。斜日半岩开古殿，野烟浮水掩轻波。
菊迎秋节西风急，雁引砧声北思多。深夜独吟还不寐，坐看凝露满庭莎。
[页]卷,册....[5465]480,15
第16笔
　　　　滁阳春日怀果园闲宴（园中杂树，多手植也。）　李绅
西园到日栽桃李，红白低枝拂酒杯。繁艳只愁风处落，醉筵多就月中开。
劝人莫折怜芳早，把烛频看畏晓催。闻道数年深草露，几株犹得近池台。
[页]卷,册....[5465]480,15
第17笔
　　　　悲善才　李绅
　　余守郡日，有客游者，善弹琵琶。闻其所传，乃善才所授。顷在内庭
　　日，别承恩顾，赐宴曲江，勒善才等二十人备乐。自余今播迁，善才
　　已没。因追敢前事，为悲善才。
穆王夜幸蓬池曲，金銮殿开高秉烛。东头弟子曹善才，琵琶请进（一作奏）新翻曲。
翠蛾列坐层城女，笙笛（一作歌）参差齐笑语。天颜静听朱丝弹，众乐寂然无敢举。
衔花金凤当承拨，转腕拢（一作笼）弦促挥抹（一作霍）[5465]。花翻凤啸（一作扶花翻凤）天上来，裴回满殿飞春雪。
抽弦度曲新声发，金铃玉佩相瑳切。流莺子母飞上林，仙鹤雌雄唳明月。
此时奉诏侍金銮，别殿承恩许召弹（一作看）。三月曲江春草绿，九霄天乐下云端。
紫髯供奉前屈膝，尽弹妙曲当春日。寒泉注射陇水开，胡雁翻飞向（一作朔）天没。
日曛尘暗车马散，为惜新声有差余叹。明年冠剑闭桥山，万里孤臣投海畔。
笼（一作离）禽铩翮（一作羽）尚还（一作强回）飞，白首生从五岭归。闻道善才成朽骨，空余弟子奉音（一作宣）徽。
南谯寂寞三春晚，有客弹弦独凄怨。静听深奏楚月光，忆昔初闻曲江宴。
心悲不觉泪阑干，更为调弦反复弹。秋吹动摇神女佩，月珠敲击水晶盘。
自怜淮海同泥滓，恨魄凝心未能死。惆怅追怀万事空，雍门感慨（一作琴瑟）徒为尔。
[页]卷,册....[5466]480,15
第18笔
　　　　闻里谣效古歌　李绅
乡里儿，桑麻郁郁禾黍肥。冬有褴襦夏有𫄨，兄锄弟耨妻在机，
夜犬不吠开蓬扉。乡里儿，醉还饱。浊醪初熟劝翁媪（一作嫂），
鸣鸠拂羽知年好，齐和杨花踏春草。劝年少，乐耕桑。
使君为我剪荆棘，使君为我驱豺狼。林中无虎山有鹿，水底无蛟鱼有鲂。
父渔子猎日归暮（一作父子猎归白日暮。），月明处处舂黄粱。乡里儿，东家父老为尔言。
鼓腹那知生育恩，莫令太守驰朱轓。悬鼓一鸣卢鹊喧，恶声主吏噪尔门，
唧唧力力烹鸡豚。乡里儿，莫悲咤。上有明王颁诏下，
重选贤良恤孤寡。春日迟迟驱五马，留犊投钱以为谢。乡里儿，
终尔词。我无工（一作却）巧唯（一作惠）无私，举手一挥临路岐。
[页]卷,册....[5466]480,15
第19笔
　　　　转寿春守太和庚戌岁二月祗命寿阳时替裴五墉终殁因视壁题自墉而上或除名在边坐殿殁凡七子无一存焉寿人多寇盗好诉讦时谓之凶郡犷[5466]俗特著蒙此处之顾余衰年甘蹑前患俾三月而寇静期岁而人和虎不暴物奸吏窜三载复遭邪佞所恶授宾客分司东都或举其目或寄于风亦麤继诗人之末云　李绅
未登崖谷寻丹灶，且历轩窗看壁题。那遇八公生羽翼，空悲七子委尘泥。
旧坛无复翔云鹤，废垒曾经振鼓鼙。点检遗编尽朝菌，应难求（一作永）望一刀圭。
[页]卷,册....[5467]480,15
第20笔
　　　　忆寿春废虎坑余以春二月至郡主吏举所职称霍山多虎每岁采茶为患择肉于人至春常修陷阱数十所勒猎者采其皮睛余悉除罢之是岁虎不复为害至余去郡三载　李绅
匪将履尾求兢惕，那效探雏所患争。当路绝群尝诫（一作试）暴，为猫驱狝亦先迎。
每推至化宣余力，岂用潜机害尔生。休逐豺狼止贪戾，好为仁兽答皇明。
[页]卷,册....[5467]480,15
第21笔
　　　　寿阳罢郡日有诗十首与追怀不殊今编于后兼纪瑞物（今止八首）肥河维舟阻冻祗待敕命（太和七年十二月）　李绅
罢分符竹作闲官，舟冻肥河拟棹难。食蘗苦心甘处困，饮冰持操敢辞寒。
夜灯空应渔家火，朝食还依雁宿滩。西奏血诚遥稽首，乞容归病老江干。

淮阳效理空多病，疏受辞荣岂恋班。陈力不任趋北阙，有家无处寄东山。
疲骖岂念前程税，倦鸟安能待暮还。珍重八公山下叟，不劳重泪更追攀。

[页]卷,册....[5467]480,15
第22笔
　　　　别连理树　李绅
　　盛唐县有连理树二株。一株生于长育乐乡百姓地内，从底两枝向上为
　　一体；一本生于龙泉乡百姓徐德地内，两根隔涧水，交干合为一体。
　　涧名香风，水阔一丈五尺。
垂阴敢慕甘棠叶，附干将呈瑞木符。十步兰茶（一作芝兰）同秀彩，万年枝叶表皇图。
芟夷不及知无患，雨露曾沾自不枯。好住孤根托桃李，莫令从此混樵苏。
[页]卷,册....[5468]480,15
第23笔
　　　　虎不食人　李绅
　　霍山县多猛兽，顷常择肉于人。每至采茶及樵苏，常遭啖食，人不堪
　　命。自太和四年至六年，遂无侵暴。鸡犬不宁，深山穷谷，夜行不止
　　。得摄令和僎状，称潜山县乡村正赵珍夜归。中路与虎同行至家，竟
　　无伤害之意。
南山白额同驯扰，亦变仁心去杀机。不竞牛甘令买患，免遭狐假妄凭威。
渡河岂适他邦害，据谷终无暴物非。尔效驺虞护生草，岂徒柔伏在淮淝。
[页]卷,册....[5468]480,15
第24笔
　　　　发寿阳分司敕到又遇新正感怀书事（七年正月八日立春，在寿阳凡四年。）　李绅
休为建隼临淝守，转作垂丝入洛人。罢阅旧林三载籍，又开新历四年春。
云遮北雁愁行客，柳起东风慰病身。渐喜雪霜消解尽，得随风水到天津。
[页]卷,册....[5468]480,15
第25笔
　　　　初出淝口入淮　李绅
东风百里（一作五日）雪初晴，淝口冰开好濯缨。野老拥途知意重，病夫抛郡喜身轻。
人心莫压如弦直，淮水长怜似镜清。回首夕岚山翠远，楚郊烟树隐襄（一作忆层）城。
[页]卷,册....[5468]480,15
第26笔
　　　　入淮至盱眙　李绅
山凝翠黛孤峰迥，淮起银花五两高。天外绮霞迷海鹤，日边红树艳仙桃。
岸惊目眩同奔马，浦溢心疑睹抃鼇。寄谢云帆疾飞鸟，莫夸回雁卷轻毛。
[页]卷,册....[5469]480,15
第27笔
　　　　忆东湖（南昌志：洪州城内有大湖，通章江，名曰东湖。）　李绅
菱歌罢唱鹢舟回，雪鹭银鸥左右来。霞散浦边云锦截，月升（一作临）湖面镜波开。
鱼惊翠羽金鳞跃，莲脱红衣紫菂摧。淮口值春偏怅望，数株临水是寒梅。
[页]卷,册....[5469]480,15
第28笔
　　　　七年初到洛阳寓居宣教里时已春暮而四老俱在洛中分司　李绅
青莎满地无三径，白发缘（一作簪）头忝四人。官职谬齐商岭客，姓名那重汉廷臣。
圣朝寡罪容衰齿，愚叟多惭未退身。惟有门人怜钝拙，劝教沈醉洛阳春。
[页]卷,册....[5470]481,15
第29笔
　　　　初秋忽奉诏除浙东观察使检校右貂　李绅
龙楼寄引簪裾客，凤阙陪趋朔望朝。疏受杜门期脱屣，买臣归邸忽乘轺。
印封龟纽知颁爵，冠饰蝉緌更珥貂。飞诏宠荣欢里舍，岂徒斑白与垂髫。
[页]卷,册....[5470]481,15
第30笔
　　　　忆至巩县河宿待家累追怀　李绅
巩树翻红秋日斜，水分伊洛照余霞。弓开后骑低初月，鹗驻前旌拂暮鸦。
闺信坐迟青玉案，弄儿闲望白羊车。今来忆事凉风晚，烟浦空悲黄（一作寒）菊花。
[页]卷,册....[5470]481,15
第32笔
　　　　忆被牛相留醉州中时无他宾牛公夜出真珠辈数人（余有换乐曲词，时小有传于歌者。）　李绅
严城画角三声闭，清宴金樽一夕同。银烛坐隅听子夜，宝筝筵上起春风。
酒征旧对惭衰质，曲换新词感上宫（一作公）。淮海一从云雨散，杳然俱是梦魂中。
[页]卷,册....[5471]481,15
第33笔
　　　　早渡扬子江（时王璠在浙西）　李绅
日冲海浪翻银屋，江转秋波走雪山。青嶂迥开蹲虎戍，碧流潜伏跃龙关。
地分吴楚星辰内，水迫沧溟宇宙间。焚却戍船无战伐，使知风教被乌蛮。
[页]卷,册....[5471]481,15
第34笔
　　　　忆过润州　李绅
　　元和二年，余以前进士为镇海军书奏从事。秋九月兵乱，余以不从书
　　奏飞檄之诈（一作请），遭庶人李锜暴怒，腰领不殊者再三。后军平
　　，尚书李公欲具事以闻。余以本乃势节，非欲求容，请罢所奏。
昔年从宦干戈地，黄绶青春一鲁儒。弓犯控弦招武旅（一作族），剑当抽匣问狂夫。
帛书投笔封鱼腹，玄发冲冠捋虎须。谈笑谢金何所愧（一作贵），不为偷买用兵符。
[页]卷,册....[5471]481,15
第35笔
　　　　忆登栖（一作西）霞寺峰（效梁简文，一本下有怀望二字。）　李绅
香印烟火息，法堂钟磬余。纱灯耿晨焰，释子安禅居。
林叶脱红影，竹烟含绮疏。星珠错落耀，月宇参差虚。
顾眺匪恣适，旷襟怀卷舒。江海淼清荡，丘陵何所如。
滔滔可问津，耕者非长沮。茅岭感仙客，萧园成古墟。
移步下碧峰，涉涧更踌躇。乌噪（一作戏）啄秋果，翠惊衔素鱼。
回塘彩鹢来，落景标（一作在）林箊。漾漾棹翻月，萧萧风袭裾。
劳歌起旧思，戚（一作感）叹竟难（一作谁）摅。却数共游者，凋落非里闾。
[页]卷,册....[5471]481,15
第36笔
　　　　忆万岁楼望金山　李绅
　　里言金山有龙盘护。吴志云：金陵虎踞。又云：万岁楼，往年清夜浮
　　　　于江中，有宿楼者觉之，金锁縻于城上。
楼高雉堞千师垒，峰拔惊波万壑攒。山绝地维消虎踞，水浮天险尚（一作上）龙盘。
蜃嘘云拱飞江岛，鳌喷仙岩隔海澜。长对碧波临古渡，几经风月与悲欢。
[页]卷,册....[5472]481,15
第37笔
　　　　过梅里七首　家于无锡四十载今敝庐数堵犹存今列题于后上家山（山即惠山）　李绅
　　余顷居梅里，常于惠山肄业。旧室犹在，垂白重游，追感多思，因效
　　吴均体。
上家山，家山依旧好。昔去松桂长，今来容须老。
上家山，临古道。高低入云树，芜没连天草。
草色绿萋萋，寒蛩遍草啼。噪鸦啼树远，行雁帖云齐。
岩光翻落日，僧火开经室。竹洞磬声长，松楼钟韵疾。
苔阶泉溜鈌，石甃青莎密。旧径行处迷，前交坐中失。
叹息整华冠，持杯强自欢。笑歌怜稚孺，弦竹纵吹弹。
山明溪月上，酒满心聊放。发此淹留，垂丝匪闲旷。
青山不可上，昔事还惆怅。况复白头人，追怀空望望。
[页]卷,册....[5472]481,15
第38笔
　　　　忆东郭居（效丘迟）　李绅
昔余过稚齿，从师昧知奥。徒怀利物心，不获藏身宝。
曳娄一缝掖，出处劳昏早。醒醉迷啜哺，衣裳辨颠倒。
忠诚贯白日，直己凭苍昊。卷舌堕谗谀，惊波息行潦。
衰禽识（一作息）旧木，疲马知归道。杨柳长庭柯，兰荃覆阶草。
旌旄光里舍，骑服欢妻嫂。绿鬓绝新知，苍须稀旧老。
冠緌身忝贵，斋沐心常祷。笙磬谅谐和，庭除还洒扫。
栖迟还竹巷，物役浸江岛。倏忽变星霜，悲伤满衷（一作怀）抱。
[页]卷,册....[5472]481,15
第39笔
　　　　忆题惠山寺书堂　李绅
故山一别光阴改，秋露清风岁月多。松下壮心年少去，池边衰影老人过。
白云生灭依岩岫，青桂荣枯托薜萝。惟有此身长是客，又驱旌旆寄烟波。
[页]卷,册....[5473]481,15
第40笔
　　　　忆西湖双㶉鷘（效鲍明远）　李绅
双㶉鷘，锦毛斓斑长比翼。戏绕莲丛回锦臆，照灼花丛两相得。
渔歌惊起飞南北，缭绕追随不迷惑。云间上下同栖息，不作惊禽远相忆。
东家少妇机中语，剪断回文泣机杼。徒嗟孔雀衔羽毛，一去东南别离苦。
五里裴回竟何补。
[页]卷,册....[5473]481,15
第41笔
　　　　早梅桥　李绅
早梅花，满枝发。东风报春春未彻，紫萼迎风玉珠裂。
杨柳未黄莺结舌，委素飘香照新月。桥边一树伤离别，游荡行人莫攀折。
不竞江南艳阳节，任落东风伴春雪。
[页]卷,册....[5473]481,15
第42笔
　　　　翡翠坞　李绅
翡翠飞飞绕莲坞，一啄嘉鱼一鸣舞。莲茎触散莲叶敧，露滴珠光似还浦。
虞人掠水轻浮弋，翡翠惊飞飞不息。直上层空翠影高，还向云间双比翼。
弹射莫及弋不得，日暮虞人空叹息。
[页]卷,册....[5473]481,15
第43笔
　　　　忆放鹤　李绅
　　顷年无锡闲居，里人献鹤雏，余驯养之。周岁，羽毛既成，见其宛颈
　　长鸣，有烟霄之志。开笼放之，一举冲天，复回翔久之，乃去。[5473]
羽毛似雪无瑕点，顾影秋池舞白云。闲整素仪三岛近，回飘清唳九霄闻。
好风顺举应摩日，逸翮将成（一作翔）莫恋群。凌励坐看空碧外，更怜凫鹭老江𣸣。
[页]卷,册....[5474]481,15
第44笔
　　　　过吴门二十四韵　李绅
烟水吴都郭，阊门架碧流。绿杨深浅巷，青翰往来舟。
朱户千家室，丹楹百处楼。水光摇极浦，草色辨长洲。
忆作（一作昨）麻衣翠，（一作日，一作客。）曾为旅棹游。放歌随楚老，清宴奉诸侯。（贞元中，余以布衣多游吴郡中。韦夏卿首为知遇，常陪宴段平仲、李季何、刘从周、綦毋咸一余辈，日同杯酒。及余以太和七年领镇会稽，则当时宾客、群吏、乐徒、寺僧、里客，无一人存者。至于韦公子，凋丧略尽。）
花寺听莺入，春湖看雁留。里吟传绮唱，乡语认歈讴。
桥转攒虹饮（一作影），波通斗鹢浮。竹扉梅圃静，水巷橘园幽。
缝堵荒麋苑，穿岩破虎丘。旧风犹越鼓，余俗尚吴钩。
故馆曾闲访，遗基（一作踪）亦遍搜。吹台山木尽，香径佛宫秋。
帐殿菰蒲掩，云房露雾收。苎萝妖覆（一作废）灭，荆棘鬼包羞。
风月俄黄绶，经过半白头。（元和七年，余以校书郎从役。再至苏州，时范十五传正为郡。而贞元中宾客散落，半已殂谢。及宴，而伶人酒徒悉往日者。问僧，惟令起二人。已疾。）重来冠盖客，非复别离愁。（太和七年。余镇会稽，刘禹锡为郡。则元和中苏州相识，知与不知。索然皆尽，河柳衰谢。邑居更易，乃甚令威之叹也。）
候火分通陌，前旌驻外邮。水风摇彩旆，堤柳引鸣驺。
问吏儿孙隔，呼名礼敬修。顾瞻殊宿昔，语默过悲忧。
义感心空在，容衰日易偷。还持沧海诏，从此布皇猷。
[页]卷,册....[5474]481,15
第45笔
　　　　杭州天竺灵隐二寺顷岁亦布衣一游及赴镇不敢以登临自适竟不复到寺寺多猿猱谓之孙团弥长其类因追思为诗二首（此寺殷富）　李绅
翠岩幽谷高低寺，十里松风碧嶂连。开尽春花芳草涧，遍通秋水月明泉。
石文照日分霞壁，竹影侵云拂[5474]暮烟。时有猿猱扰钟磬，老僧无复得安禅。

人烟不隔江城近，水石虽清海气深。波动只观罗刹相，静居难识梵王心。
鱼扃书琐龙宫宝，雁塔高摩欲界金。近日尤闻重雕饰，世人遥礼二檀林。

[页]卷,册....[5475]481,15
第46笔
　　　　渡西陵十六韵　李绅
　　七年冬，十有三日，早渡浙江。寒雨方霖，军吏悉在江次。越人年谷
　　未成，霪雨不止，田亩浸溢，水不及穗者数寸。余至驿，命押衙裴行
　　　　宗先赍祝辞。东望拜大禹庙，且以百姓请命。雨收云息，日朗者三
　　旬有五日。刈获皆毕，有以见神之不欺也。
雨送奔涛远，风收骇浪平。截流张旆影，分岸走鼙声。
兽逐衔波涌，龟艨喷棹轻。海门凝雾暗，江渚湿云横。
雁翼看舟子，鱼鳞辨水营。骑交遮戍合，戈簇拥沙明。
谬履千夫长，将询百吏情。下车占黍稷，冬雨害粢盛。
望祷依前圣，垂休翼厚生。半江尤惨澹，全野已澄清。
爱景三辰朗，祥农万庾盈。浦程通曲屿，海色媚重城。
弓日鞬櫜动，旗风虎豹争。及郊挥白羽，入里卷红旌。
恺悌思陈力，端庄冀表诚。临人与安俗，非止奉师贞。
[页]卷,册....[5475]481,15
第47笔
　　　　新楼诗二十首　李绅
　　到越州之日，初引家累登新楼。望镜湖，见元相微之题壁诗云:我是
　　玉京天上客，谪居犹得小蓬莱。四面寻常对屏障，一家终日在楼台。
　　微之与乐天，此时只隔江津。日有酬和相答，时余移官九江，各乖音
　　问。顷在越之日，荏苒多故，未能书壁。今追思为新楼诗二十首。[5475]
　　　　新楼诗二十首　新楼
戎容罢引旌旗卷，朱户褰开雉堞高。山耸翠微连郡阁，地临沧海接灵鼇。
坐疑许宅驱鸡犬，笑类樊妻化羽毛。惆怅桂枝零落促，莫思方朔种仙桃。
[页]卷,册....[5476]481,15
第48笔
　　　　新楼诗二十首　海榴亭（在新楼北。花开最早，所望更高。）　李绅
海榴亭早开繁蕊，光照晴霞破碧烟。高近紫霄疑菡萏，迥依江月半婵娟。
怀芳不作翻风艳，别萼犹含泣露妍。摇落旧丛叶云水隔，不堪行坐数流年。
[页]卷,册....[5476]481,15
第49笔
　　　　新楼诗二十首　望海亭（在卧影龙山顶上，越中最高处。）　李绅
乌盈兔缺天涯迥，鹤背松梢拂楹低。湖镜坐隅看匣满，海涛生处辨云齐。
夕岚明灭江帆小，烟树苍茫客思迷。萧索感心俱是梦，九天应共草萋萋。
[页]卷,册....[5476]481,15
第50笔
　　　　新楼诗二十首　杜鹃楼　李绅
　　七年冬所造。自西轩延架城隅，楼前植其杜鹃，因以为名，宴游多在
　　其上。
杜鹃如火千房拆，丹槛低看晚景中。繁艳向人啼宿露，落英飘砌怨春风。
早梅昔待佳人折，好月谁将老子同。惟有此花随越鸟，一声啼处满山红。
[页]卷,册....[5476]481,15
第51笔
　　　　新楼诗二十首　满桂楼　李绅
　　八年春造。架州城西南，临眺于外，尽见湖山，别开水扉。通杜鹃楼
　　，不启重扃。清夜可以闲宴，因以满桂为名也。
为怜湖水通宵望，不学樊杨却月楼。惟待素规澄满镜，莫看纤魄挂如钩。
卷帘方影侵红烛，绕竹斜晖透[5476]碧流。萧瑟晓（一作晚）风闻木落，此时何异（一作似）洞庭秋。
[页]卷,册....[5476]481,15
第52笔
　　　　新楼诗二十首　东武亭　李绅
　　亭在镜湖上，即元相所建。亭至宏敞，春秋为竞渡大设会之所。余为
　　增以板槛，延入湖中，足加步廊，以列环卫。
绿波春水湖光满，丹槛连楹碧嶂遥。兰鹢对飞渔棹急，彩虹翻影海旗摇。
斗疑斑虎归三岛，散作游龙上九霄。鼍鼓若雷争胜负，柳堤花岸万人招。
[页]卷,册....[5477]481,15
第53笔
　　　　新楼诗二十首　龙宫寺　李绅
　　此寺摧毁积岁。贞元十六年，余为布衣，东游天台。故人江西观察使
　　崔公以殿中谪官，移疾剡溪。崔公坐中有僧人修真，自言居龙宫寺。
　　起谓余言，异日（一本此下有必当镇此四字）为修此寺，时以狂易之
　　言不之应，僧相视久之而退。至元和二年，余以前进士为故薛革（一
　　作苹）常侍招至越中。此僧已卧疾，使门人相告。曩日所言，必当镇
　　此，修寺之托，幸不见忘。僧又偶言寺中灵祇所相告耳。余问疾而已
　　，不能对。及后符其言，而讯其存没。则僧及门人悉以殂谢，寺更颓
　　毁，惟荒基余像而已。因召僧人会真，余出奉钱为葺之，累月而毕，
　　以成其往愿。
银地溪边遇衲师，笑将花宇指潜知。定观玄度生前事，不道灵山别后期。
真相有无因色界，化城兴灭在莲基。好令沧海龙宫子，长护金人旧浴池。
[页]卷,册....[5477]481,15
第54笔
　　　　新楼诗二十首　禹庙　李绅
削平水土穷沧海，畚锸东南尽会稽。山拥翠屏朝玉帛，穴通金阙架云霓。
秘文镂石藏青壁，宝检封云化紫泥。清庙万年长血食，始知明德与天齐。
[页]卷,册....[5477]481,15
第55笔
　　　　新楼诗二十首　晏安寺　李绅
　　寺在州城东北，越中谓之小北邙。
寺深松桂（一作径）无尘事，地接荒郊带夕阳。啼鸟歇时山寂寂，野花残处月苍苍。
绛沙凝焰（一作艳）开金像，清梵销声闭竹房。丘垄渐平连茂草，九原何处不心伤。
[页]卷,册....[5478]481,15
第56笔
　　　　新楼诗二十首　龟山　李绅
　　在镜湖中。山形如龟，山上有寺名永安，则元相所移置者。
一峰凝黛当明镜，十仞乔松倚翠屏。秋月满时侵兔魄，素波摇处动龟形。
旧深崖谷藏仙岛，新结楼台起佛扃。不学大蛟凭水怪，等闲雪（一作雷）雨害生灵。
[页]卷,册....[5478]481,15
第57笔
　　　　新楼诗二十首　重台莲　李绅
绿荷舒卷凉风晓，红萼开萦紫菂重。游（一作双）女汉皋争笑脸，二妃湘浦并（一作对）愁容。
自含秋露贞姿结（一作洁），不竞春妖冶态秾。终恐玉京仙子识，却将（一作持）归种碧池峰（一作中）。
[页]卷,册....[5478]481,15
第58笔
　　　　　　　　新楼诗二十首　　橘园　　李绅
江城雾敛轻霜早，园橘千株欲变金。朱实摘时天路（一作露）近，素英飘处海云深。
惧同枳棘愁迁徙，每抱馨香委照临。怜尔结根能（一作宜）自保，不随寒暑换贞心。
[页]卷,册....[5478]481,15
第59笔
　　　　　　　　新楼诗二十首　　寒林寺　　李绅
　　　　寺在城郭最嚣烦处，自有一峰，岩壑皆入寺中。[5478]
最深城郭在人烟，疑借壶中到梵天。岩树桂花开月殿，石楼风铎绕金仙。
地无尘染多灵草，室鉴真空有定泉。应是法宫传觉路，使无烦恼见青莲。
[页]卷,册....[5479]481,15
第60笔
　　　　新楼诗二十首　北楼樱桃花　李绅
开花占得春光早，雪缀云装万萼轻。凝艳拆得初照日，落英频处乍闻莺。
舞空柔弱看无力，带月葱茏似有情。多事东风入闺闼，尽飘芳思委江城。
[页]卷,册....[5479]481,15
第61笔
　　　　新楼诗二十首　城上蔷薇　李绅
蔷薇繁艳满城阴，烂熳开红次第深。新蕊度香翻宿蝶，密房飘影戏晨（一作新）禽。
窦闺织妇惭诗句，南国佳人怨锦衾。风月寂寥思往事，暮春空赋白头吟。
[页]卷,册....[5479]481,15
第62笔
　　　　新楼诗二十首　南庭竹　李绅
东南旧美凌霜操，五月凝阴入坐寒。烟惹翠梢含玉露，粉开春箨耸琅玕。
莫令戏马童儿见，试引为龙道士看。知尔（一作须信）结根香实在，凤凰终拟下云端。
[页]卷,册....[5479]481,15
第63笔
　　　　新楼诗二十首　琪树　李绅
　　琪树垂条如弱柳，结子如碧珠，三年子可一熟，每岁生者相续。一年
　　绿，二年碧，三年者红。缀于条上，璀错相间。
石桥峰上栖玄鹤，碧阙（一作涧）岩边荫羽人。冰叶万条垂碧实，玉珠千日保青春。
月中泣露应同浥，涧底侵云尚有尘。徒使茯苓成琥珀，不为松（一作枯）老化龙鳞。（一本第三联缺，第七句作长向月中清泣露。）
[页]卷,册....[5479]481,15
第64笔
　　　　新楼诗二十首　海棠（一本下有梨字）[5479]　李绅
海边佳树生奇彩，知是仙山取得栽。琼蕊籍中闻阆苑，紫芝图上见蓬莱。
浅深芳萼通宵换，委积红英报晓开。寄语春园百花道，莫争颜色泛金杯。
[页]卷,册....[5480]481,15
第65笔
　　　　新楼诗二十首　水寺　李绅
烟波野寺经过处，水国苍茫梦想中。云散浦间江月迥，日曛洲渚海潮通。
坐看鱼鸟沈浮远，静见楼台上下同。闻道化城方便喻，只应从此到龙宫。
[页]卷,册....[5480]481,15
第66笔
　　　　新楼诗二十首　灵汜桥　李绅
灵汜桥边多感伤，分明湖派绕回塘。岸花前后闻幽鸟，湖月高低怨（一作映）绿杨。
能促岁阴惟白发，巧乘风马是春光。何须化鹤归华表，却数凋零念越乡。
[页]卷,册....[5480]481,15
第67笔
　　　　若耶溪　李绅
　　西施采莲、欧冶铸剑所。
岚光花影绕山阴，山转花稀到碧浔。倾国美人妖艳远，凿山良冶铸𬬻深。
凌波莫惜临妆面，莹锷当期出匣心。应是蛟龙长不去，若耶秋水尚沈沈。
[页]卷,册....[5480]481,15
第68笔
　　　　登（一作祭）禹庙回降雪五言二十韵　李绅
　　此诗一首，在越所作，今编入卷内。大和八年十月，冬喧无雪，自访
　　禹庙所祷（一作祈）。其日回舟至湖半，阴云四合，飞霰大降者三日
　　，积雪盈尺。浙江中流，乃分阴雪，杭州并无所沾。
金奏云坛毕，同云拂雪（一作海）来。玉田千亩合，琼室万家开。
湖暗冰封镜，山明树变梅。裂缯分井陌，连璧[5480]混楼台。
麻引诗人兴，盐牵谢女才。细疑歌响尽，旋作舞腰回。
著水鹅毛失，铺松鹤羽摧。半崖云掩映，当砌月裴回。
遇物纤能状，随方巧若裁。玉花全缀萼，珠蚌尽呈胎。
志士书频照，鲛人杼正催。妒妆凌粉匣，欺酒上琼杯。
海使迷奔辙，江涛认暗雷。疾飘风作驭，轻集霰为媒。
剑客休矜利，农师正念摧。瑞彰知有感，灵贶表无灾。
尧历占新庆，虞阶想旧陪。粉凝鸾阁下，银结凤池隈。
鸡树花惊笑，龙池絮欲猜。劳歌会稽守，遥祝永康哉。
[页]卷,册....[5481]481,15
第69笔
　　　　题法华寺五言二十韵（注内缺一宇）　李绅
　　此一首亦在越所作。寺内灵异，随注其下。以越人题诗者，前后皆不
　　备言，今编于追昔游卷中。寺内禅师草庐持经，感普贤见于前。
花界无生地，慈宫有相天。化娥腾宝像，留影閟金。
仙（寺内因普贤见身于持经僧前，因此置寺。）殿涌全身塔，池开半月泉。十峰排碧落，双涧合清涟。（寺前后有十峰回绕，双涧合流之。）
药草经行遍，香灯次第燃。戒珠高腊护，心印祖僧传。（此寺僧律严肃，持经皆承师教。）
瓶识先罗汉，衣存旧服田（寺内有约法师水瓶，梁朝宫人所制袈裟。）。幻身观火宅，昏眼照青莲。
住觉超真境，依游渡法船。化城珠百亿，灵迹冠三千。
萧壁将沈影，梁薪尚缀烟（寺前昭明太子画真，又梁时薪公影尚在）。色尘知有数，劫烬岂无年、
龙喷疑通海，鲸吞想漏川（寺内有梁朝铜龙吐泉，铜鲸饮水。以注诸院。）。磬疏闻启梵，钟息见安禅。
指喻三车觉，开迷五阴缠。教通方便入，心达是非诠。
贝叶千花藏，檀林万宝篇。坐严狮子迅，幢饰网珠悬。
极乐知无碍，分明应有缘。还将意功德（一作功德意），留偈法王前。
[页]卷,册....[5481]481,15
第70笔
　　　　宿越州天王寺　李绅
　　太和八年，自浙东观察使有除太子宾客，分司东都，始发州郭。越人
　　父老男女数万，携壶觞至江津相送。
海隅布政惭期月，江上沾巾愧万人。休（一作才）按簿书惩黠吏，未齐风俗昧良臣。
壶冰自洁中无玷，镜水非求下见鳞。清夜佛宫观色相，却归前老更前身。
[页]卷,册....[5482]482,15
第71笔
　　　　却渡西陵别越中父老　李绅
海潮晚上江风急，津吏篙师语默齐。倾手奉觞看故老，拥流争拜见孩提。
惭非杜母临襄岘，自鄙朱翁别会稽。渐举云帆烟水阔，杳然凫雁各东西。
[页]卷,册....[5482]482,15
第72笔
　　　　却到浙西　李绅
　　出杭州界入苏州。八年，浙西六郡灾旱，百姓饥殍，道路相望，米价
　　翔贵。是岁，浙东大稔，因请出米五万斛贱估，以救浙西居人。诏下
　　蒙允。是岁，王璠不奏饥旱，反怒邻近所救，以为卖己。遂与王涯合
　　计诬搆，罔上奏陈。米非官米，足求私利。及璠伏诛，蒙圣恩加察奸
　　邪所罔。初如浙西苏州界，吴人以恤灾之惠，犹惧旌幡留戒于迥野之
　　处。不及城郭之所，则相率拜泣于舟楫前。是岁，卢周仁为苏州刺史。[5482]
临平水竭蒹葭死，里社萧条旅馆秋。尝欢晋郊无乞籴，岂忘吴俗共分忧。
野悲扬目称嗟食，林极翳桑顾所求。苛政尚存犹惕息，老人偷拜拥前舟。（临平湖竭，乡人言，人有饥患，是岁中水竭。鱼鸟皆死。）
[页]卷,册....[5483]482,15
第73笔
　　　　苏州不住遥望武丘报恩两寺　李绅
秋山古寺东西远，竹院松门怅望同。幽鸟静时侵径月，野烟消处满林风。
塔分朱雁余霞外，刹对金螭落照中。官备散寮身却累，往来惭谢二莲宫。
[页]卷,册....[5483]482,15
第74笔
　　　　回望馆娃故宫　李绅
江云断续草绵连，云隔秋波树覆烟。飘雪荻花铺涨渚，变霜枫叶卷平田。
雀愁化水喧斜日，鸿怨惊风叫暮天。因问馆娃何所恨，破吴红脸尚开莲。
[页]卷,册....[5483]482,15
第75笔
　　　　姑苏台杂句　李绅
　　台今遗迹平芜。连接灵岩寺，采香径、响屧廊皆在寺内。越书称越王
　　黄献吴王黄金楼楣，吴王因造姑苏台。因献楣，遂以黄金尽饰楼，以
　　破其国。
越王巧破夫差国，来献黄金重雕刻。西施醉舞花艳倾，妒月娇娥恣妖惑。
姑苏百尺晓铺开，楼楣尽化黄金台。歌清管咽欢未极，越师戈甲浮江来。
伍胥抉目看吴灭，范蠡全身霸西越。寂寞千年尽古墟，萧条两地皆明月。
灵岩香径掩禅扉，秋草荒凉遍落晖。江浦回看鸥鸟没，碧峰斜见鹭莺飞。
如今白发星星满，却作闲官不闲散。野寺经过惧悔尤，公程迫蹙悲秋馆。
吴乡越国旧淹留，草树烟霞昔遍游。云木（一作外）梦回（一作魂）多感叹，不惟惆怅至长洲。
[页]卷,册....[5483]482,15
第76笔
　　　　开元寺（一本下有石字）　李绅
　　此寺多太湖石，有峰峦奇状者，顷年多游寓于此。及太和七年，。往来
　　皆不复到寺中，石大半亦无也。
十层花宇真毫相，数仞峰峦閟月扉。攒立宝山中色界，散周香海小轮围。
坐隅咫尺窥岩壑，窗外高低辨翠微。难保尔形终不转，莫令偷拂六铢衣。
[页]卷,册....[5484]482,15
第77笔
　　　　皋桥　李绅
伯鸾憔悴甘飘寓，非向嚣尘隐姓名。鸿鹄羽毛终有志，素丝琴瑟自谐声。
故桥秋月无家照，古井寒泉见底清。犹有余风未磨灭，至今乡里重和鸣。
[页]卷,册....[5484]482,15
第78笔
　　　　真娘墓　李绅
　　吴之妓人，歌舞有名者。死葬于吴武秋寺前，吴中少年从其志也。墓
　　多花草，以满其上，嘉兴县前亦有吴妓人苏小墓。风雨之夕，或闻其
　　上有歌吹之音。
一株繁艳春城尽，双树慈门忍草生。愁态自随风烛灭，爱心难逐雨花轻。
黛消波月空蟾影，歌息梁尘有梵声。还似钱塘苏小小，祗应回首是卿卿。
[页]卷,册....[5484]482,15
第79笔
　　　　却望（一作到）无锡（一本有望字）芙蓉湖　李绅
水宽山远烟岚迥，柳岸萦回在碧流。清书不风凫雁少，却疑初梦镜湖秋。

丹橘村边独（一作烛，一作烟。）火微，碧流明处雁初飞。萧条落叶（一作日）垂杨岸，隔水寥寥闻捣衣。

逐波云影参差远，背日岚光隐见深。犹似望中连海树，月生湖上是山阴。[5484]

旧山认得烟岚近，湖水平铺碧岫间。喜见云泉还怅望，自惭山叟不归山。

翠崖幽谷分明处，倦鸟归云（一作山）在眼前。惆怅白头为四老，远随尘土去伊川。

[页]卷,册....[5485]482,15
第80笔
　　　　重到惠山　李绅
　　再到石泉寺内，有禅师鉴玄影堂，在寺南峰下。顷年与此僧同在惠山
　　十年，鉴玄在偶寿村相访，因追旧欢。
碧峰依旧松筠老，重得经过已白头。俱是海天黄叶信，两逢霜节菊花秋。
望中白鹤怜归翼，行处青苔恨昔游。还向窗间（一作竹窗）名姓下，数行添记别离愁。（万首绝句分为二首。）
[页]卷,册....[5485]482,15
第81笔
　　　　鉴玄影堂　李绅
香灯寂寞网尘中，烦恼身须色界空。龙钵已倾无法雨，虎床犹在有悲风。
定心池上浮泡没，招手岩边梦幻通。深夜月明松子落，俨然听法侍生公。
[页]卷,册....[5485]482,15
第82笔
　　　　别石泉　李绅
　　在惠山寺松竹之下。甘爽，乃人间灵液，清澄鉴（一作见）肌骨，含
　　　　漱开神虑。茶得此水，皆尽芳味。
素沙见底空无色，青石潜流暗有声。微渡竹风涵淅沥，细浮松月透轻明。
桂凝秋露添灵液，茗折香芽泛玉英。应是梵宫连洞府，浴池今化醒泉清。
[页]卷,册....[5485]482,15
第83笔
　　　　别双温树　李绅
　　往年于惠山书房前手植，今已乔柯。数寻干云，葱翠荫日。此树移过
　　江多死，有类丹橘。
翠条盈尺怜孤秀，植向西窗待月轩。轻剪绿丝秋叶暗，密扶纤干夏阴繁。
故山手种（一作植）空怀想，温室心[5485]知不敢言。看尔拂云今得地，莫随陵谷改深根。
[页]卷,册....[5486]482,15
第84笔
　　　　重别西湖　李绅
　　东去日前，别湖中（一作西湖）双㶉鷘、翡翠、早梅等三题。及西来
　　，则㶉鷘、翡翠悉皆翔失。梅衰秋叶，重起前叹耳。
浦边梅叶看凋落，波上双禽去寂寥。吹管曲传花易失，织文机学羽难飘。
雪欺春早摧芳萼，隼励秋深拂翠翘。繁艳彩毛无处所，尽成愁叹别谿桥。
[页]卷,册....[5486]482,15
第85笔
　　　　毘陵东山　李绅
　　东山在毘陵驿，南连水西馆。馆即独孤及在郡所置，荒废已久。至孟
　　公简重修，植以花木松竹等，可玩。孟公在郡日，余以校书郎从役，
　　同宴于此，今则荒废仍旧。
昔人别馆淹留处，卜筑东山学谢家。丛桂半空摧枳棘，曲池平尽隔烟霞。
重开渔浦连天月（一作日），更种春园满地花。依旧秋风还寂寞，数行衰柳宿啼鸦。
[页]卷,册....[5486]482,15
第86笔
　　　　建元寺（一作和郭郧寒食）　李绅
　　寺在常州东郭。（一作常州建元寺，在郡东郭。）松扉竹院，各在冈
　　阜。地甚疏通，连接郊外每岁寒食里人洒扫经过之所。大历中，诗人
　　郭云（一作郧。）曾赋寒食诗赠吏部先兄。诗云：兰陵士女满晴川，
　　　　郊外纷纷拜古埏。万井人家初禁火，九原松柏自生烟。人间后事非前
　　　　事，镜里今年老去年。介子终知禄不及，王孙谁复更相怜。当时以为
　　　　绝唱。尝在童儿，即闻此诗，非欲继和，盖纪事因书。
江城物候伤心地，远寺经过禁火辰。芳草垄边回首客，野花丛里断肠人。
紫荆繁艳空门昼，红药深开古[5486]殿春。叹息光阴催白发，莫悲风月独沾巾。
[页]卷,册....[5487]482,15
第87笔
　　　　　　　　却到金陵登北固亭　　李绅
龙形江影隔云深，虎势山光入浪沈。潮蹙海风驱万里，日浮天堑洞千寻。
众峰作限横空碧，一柱中维彻底（一本此字缺）金。还叱橶师看五两，莫令辜负济川心。
[页]卷,册....[5487]482,15
第88笔
　　　　望鹤林寺　李绅
　　仍岁往来牵迫，皆不得往。元和初，在故度支尚书兄宾府，多因闲暇
　　，经游此寺。寺内有木兰、杜鹃繁茂，人言至今犹未衰竭。
鹤栖峰下青莲宇，花发江城世界春。红照日高殷夺火，紫凝霞曙莹销尘。
每思载酒悲前事，欲问题诗想旧身。自叹秋风劳物役，白头拘束一闲人。
[页]卷,册....[5487]482,15
第89笔
　　　　宿瓜州　李绅
烟昏水郭津亭晚（一作晓），回望金陵若动摇。冲浦回风翻宿浪，照沙低月敛残潮。
柳经寒露看萧索，人改衰容自寂寥。官冷旧谙唯旅馆，岁阴轻薄是凉飙。
[页]卷,册....[5487]482,15
第90笔
　　　　入扬州郭　李绅
　　潮水旧通扬州郭内，大历已后，潮信已通。李颀诗：鸬𫜄山头片雨晴
　　，扬州郭里见潮生。此可以验。
菊芳沙渚残花少，柳过秋风坠叶疏。堤绕门津喧井市，路交村陌混樵渔。
畏冲生客呼童仆，欲指潮痕问里闾。非为掩身羞白发，自缘多病喜肩舆。
[页]卷,册....[5487]482,15
第91笔
　　　　宿扬州水（一本无水字）馆　李绅
舟依浅岸（一作浦）参差合，桥映晴虹上下连。轻楫过时摇水月，远灯繁处隔秋烟。
却思海峤还凄叹，近涉江涛更凛然。闲凭栏干指星汉，尚疑轩盖在楼船。
[页]卷,册....[5488]482,15
第92笔
　　　　州中小饮便别牛相　李绅
笙歌罢曲辞宾侣，庭竹移阴就（一作近）小斋。愁不解颜徒满酌，病非伤肺为忧怀。
耻矜学步贻身患，岂慕醒狂蹑祸阶。从此别离长酩酊，洛阳狂狷任椎埋。
[页]卷,册....[5488]482,15
第93笔
　　　　却过淮阴吊韩信庙　李绅
功高自弃汉元臣，遗庙阴森楚水滨。英主任贤增虎翼，假王徼福犯龙鳞。
贱能忍耻卑狂少，贵乏怀忠近佞人。徒用千金酬一饭，不知明哲重防身。
[页]卷,册....[5488]482,15
第94笔
　　　　却入泗口　李绅
洪河一派清淮接，堤草芦花万里秋。烟树寂寥（一作苍茫）分楚泽，海云明灭满（一作见）扬州。
望深江汉连天远，思起乡闾（一作关）满眼愁。惆怅路岐真（一作惟）此处，夕阳西没水东流。
[页]卷,册....[5488]482,15
第95笔
　　　　重入洛阳东门　李绅
商颜重命伊川叟，时事知非入洛人。连野碧流通御苑，满阶（一作街）秋草过天津。
每惭清秩容衰齿，犹有华簪寄病身。驱马独归寻里巷，日斜行处旧红尘。
[页]卷,册....[5488]482,15
第96笔
　　　　拜三川守[5488]　李绅
　　开成元年三月二十五日，蒙恩除河南尹。四月六日，诏下洛阳。是月
　　自春不雨，已逾六旬。此日谢恩，未诣公府，驰祷龙祠。止九日，大
　　降膏泽，连霪浃日，时苗顿茂。又里巷比多恶少，皆免（一作危）帽
　　　　散衣，聚为群斗。或差肩追绕击大毬，里言谓之打棍谙论。士庶苦之
　　　　，车马逢者不敢前，都城为患日久。诏下之日，此辈皆失所在，却归
　　　　负贩之业，闾里间无复前患。
恭承宠诏临伊洛，静守朝章化比闾。风变市儿惊偃草，雨晴郊薮谬随车。
改张琴瑟移胶柱，止息笙篁辨鲁鱼。唯有从容期一德，使齐文教奉皇居。
[页]卷,册....[5489]482,15
第97笔
　　　　庆云儿　李绅
　　夏六月，准诏祭中岳，宿少林寺，祭毕归寺。有庆云见于峰，初如绛
　　绡蒙复上下。岩树透彻，虚明照日。俄顷，诸涯谷间尽祥云，纷郁绵
　　布，自午至未不散。
礼成中岳陈金册，祥报卿云冠玉峰。轻未透林疑待凤，细非行雨讵从龙。
卷风变彩霏微薄，照日笼光映隐（一作隐映）重。还入九霄成沆瀣，夕岚生处鹤归松。
[页]卷,册....[5489]482,15
第98笔
　　　　灵蛇见少林寺　李绅
　　二大松上有青蛇，不知所自。下马之际，忽坠于地。盘结异状，若紫
　　组绶。青光荧射，逼之不怒。问其寺僧，僧云：尝见。因令祝以箱奁
　　引之，遂逶迤就器。送寺外，倏忽如失之。
琐文结绶灵蛇降，蠖屈螭盘顾视闲。鳞蹙翠光抽璀璨，腹连金彩动弯环。
已应蜕骨风雷后，岂效衔珠草莽间。知尔全身护昆阆，不矜挥尾在常山。
[页]卷,册....[5489]482,15
第99笔
　　　　拜宣武军节度使　李绅
　　开成元年六月二十六日，制授宣武节度使。七月三日，中使刘泰押送
　　旌节止洛阳。五日赴镇，出都门，城内少长士女相送者数万人。至白
　　马寺，涕泣当车者不可止。少尹严元容鞭胥吏市人，怒其恋慕。留台
　　御史杜牧使台吏遮欧百姓，令其废祖帐。
油幢并入虎旗开，锦橐从天凤诏来。星应魏师新鼓角，地嫌梁苑旧池台。
日晖红旆分如电，人拥青门动若雷。伊洛镜清回首处，是非纷杂任尘埃。
[页]卷,册....[5490]482,15
第100笔
　　　　到宣武三十韵　李绅
　　七月十二日到汴州。是月，郑汴间不雨已余月，秋苗已悴。十日至圃
　　田，天雨已余，至十二日朝旨。秋稼顿，军礼亦成矣。
七月趋梁苑，三年谢尹京。旧风除物蠹，新律奉师贞。
龙节双油重，蛇矛百练明。跃鱼连后旆，腾虎耀前旌。
路转金神并，川开铁马横。拥旄差白羽，分辔引红缨。
在浚风烟接，维嵩巩洛清。贯鱼奔骑疾，连雁卷行轻。
烟垒风调角，秋原雨洗兵。宿云看布甲，疏柳见分营。
鼓彻通宵警，和门候晓晴。虎符三校列，鱼胄万夫迎。
弄马猿猱健，奔车角觝呈。驾肩傍隘道，张幕内连楹。
森戟承三令，攒戈退一声。及郊知雨过，观俗辨风行。
望宋怜思女，游梁念客卿。义夫留感激，公子播英名。
泽广豚鱼洽，恩宣岂弟生。善师忘任智，中略在推诚。
式宴歌钟合，陈筵绮绣并。戏鼙千卒跃，均酒百壶倾。
乐与师徒共，欢从井邑盈。教通因渐染，人悦尚和平。
授钺惭分阃，登坛荷列城。虚裘朝独坐，雄剑夜孤鸣。
白发侵霜变，丹心捧日惊。卫青终[5490]保志，潘岳未忘情。
期月终迷化，三年讵有成。惟看波海动，天外斩长鲸。
[页]卷,册....[5491]482,15
第101笔
　　　　江南暮春寄家　李绅
雒阳城见梅迎雪，鱼口桥逢雪送梅。剑水寺前芳草合，镜湖亭上野花开。
江鸿断续翻云去，海燕差池拂水回。想（一作邻）得心知近寒食，潜听喜鹊望归来。
[页]卷,册....[5492]483,15
第102笔
　　　　奉酬乐天立秋夕有怀见寄　李绅
深夜星汉静，秋风初报凉。阶篁淅沥响，露叶参差光。
冰兔半升魄，铜壶微滴（一作漏）长。薄帷乍飘卷，襟带轻摇飏。
此际（一作北除）昏（一作魂）梦清，斜月满轩房。屣履步前楹，剑戟森在行。
重城宵正分，号鼓互相望。独坐有所思，夫君鸾凤章。
天津落星河，一苇安可航。龙泉白玉首，鱼服黄金装。
报国未知效，惟鹈徒在梁。裴回顾戎旃，颢气生东方。
衰叶满栏草，斑毛盈镜霜。羸牛未脱辕，老马强腾骧。
吟君白雪唱，惭愧巴人肠。
[页]卷,册....[5492]483,15
第103笔
　　　　山出云　李绅
杳霭祥云起，飘飏翠岭新。萦峰开石秀，吐叶间松春。
林静翻空少，山明度岭频。回崖时掩鹤，幽涧或随人。
姑射朝凝雪，阳台晚伴神。悠悠九霄上，应坐玉京宾。
[页]卷,册....[5492]483,15
第104笔
　　　　上党奏庆云见　李绅
飞龙久驭宇，真气尚兴云。五色传嘉瑞，千龄表圣君。
从风忽萧索，依汉更氛氲。影彻天初霁，光鲜日未曛。
表祥近（一作来）自远，垂化聚还分。宁作无依者，空传陶令文。
[页]卷,册....[5493]483,15
第105笔
　　　　华山庆云见　李绅
圣主祠名岳，高风发庆云。金柯初缭绕，玉叶渐氛氲。
气色含珠日，晴光吐翠雰。依稀来鹤态，髣髴列仙群。
万树流光影，千潭写锦文。苍生欣有望，祥瑞在吾君。
[页]卷,册....[5493]483,15
第106笔
　　　　欲到西陵寄王行周　李绅
西陵沙岸回流急，（西陵渡在萧山县西二十里。钱王以陵非吉语，改名西兴。）船底黏沙去岸遥。驿吏递呼催下缆，棹郎闲立道齐桡。
犹瞻伍相青山庙，（卢文辅伍子胥祠铭曰，汉史胥山。今名青山，谬也。）未见双童白鹤桥。欲责舟人无次第，自知贪酒过春潮。
[页]卷,册....[5493]483,15
第107笔
　　　　华顶　李绅
欲向仙峰炼九丹，独瞻华顶礼仙坛。石标琪树凌空碧，水挂银河映月寒。
天外鹤声随绛节，洞中云气隐瑯玕。浮生未有从师地，空诵仙经想羽翰。（见天台胜迹录。）
[页]卷,册....[5493]483,15
第108笔
　　　　莺莺歌（一作东飞伯劳西飞燕歌，为莺莺作。）　李绅
伯劳飞迟燕飞疾，垂杨绽金花笑日。绿窗娇女字莺莺，金雀娅鬟年十七。
黄姑上天阿母在，寂寞霜姿素莲质。门掩重关萧寺中，芳草花时不曾出。
[页]卷,册....[5493]483,15
第109笔
　　　　赠毛仙翁　李绅
忆昔我祖神仙主，玄元皇帝周柱史。曾师轩黄友尧汤，混迹和光佐周武。
周之天子无仙气，成武康昭都瞥尔。穆王粗识神仙事，八极轮蹄方逞志。
鹤发韬真世不知，日月星辰几回死。金鼎作丹丹化碧，三万六千神入宅。
仙兄受术几千年，已是当时驾鸿客。海光悠容天路长，春风玉女开宫院。
紫笔亲教书姓名，玉皇诏刻青金简。桂窗一别三千春，秦妃镜里娥媚新。
忽控香虬天上去，海隅劫石霄花尘。一从仙驾辞中土，顽日昏风老无主。
九州争夺无时休，八骏垂头避豺（一作狼）虎。我亦玄元千世孙，眼穿望断苍烟根。
花麟白凤竟冥寞，飞春走月劳神昏。百年命促奔马疾，愁肠盘结心摧崒。
今朝稽首拜仙兄，愿赠丹砂化秋骨。
[页]卷,册....[5494]483,15
第110笔
　　　　和晋公三首　李绅
凤仪常欲附，蚊力自知微。愿假樽罍末，膺门自此依。

貂蝉公独步，鸳鹭我同群。插羽先飞酒，交锋便著文。

穷阴初莽苍，离思渐氛氲。残雪午桥岸，斜阳伊水滨。

[页]卷,册....[5494]483,15
第111笔
　　　　古风（一作悯农）二首　李绅
春种一粒粟，秋成（一作收）万颗子。四海无闲田，农夫犹饿死。

锄禾日当午，汗滴禾下土。谁知盘中餐，粒粒皆辛苦。

[页]卷,册....[5494]483,15
第112笔
　　　　柳二首[5494]　李绅
陶令门前罥接篱，亚夫营里拂朱旗。人事推移无旧物，年年春至绿垂丝（一作丝垂）。

千条垂（一作杨）柳拂金丝，日暖牵风叶学眉。愁见花飞狂（一作狂飞）不定，还同轻薄五陵儿。

[页]卷,册....[5495]483,15
第113笔
　　　　题白乐天文集（乐天藏书东都圣善寺，号白氏文集，绅作诗以美之。）　李绅
寄玉莲花藏，缄珠贝叶扃。院闲容客读，讲倦许僧听。
部列雕金榜，题存刻石铭。永添鸿宝集，莫杂小乘经。
[页]卷,册....[5495]483,15
第114笔
　　　　答章孝标　李绅
假金方用真金镀，若是真金不镀金。十载长安得一第，何须空腹用高心。（来诗有金汤镀了之句。）
[页]卷,册....[5495]483,15
第115笔
　　　　朱槿花　李绅
瘴烟长暖无霜雪，槿艳繁花满树红。每叹芳菲四时厌，不知开落有春风。
[页]卷,册....[5495]483,15
第116笔
　　　　至潭州闻猿　李绅
昔陪天上三清客，今作端州万里人。湘浦更闻猿夜啸，断肠无泪可沾巾。
[页]卷,册....[5495]483,15
第117笔
　　　　江亭　李绅
瘴江昏雾连天合，欲作家书更断肠。今日病身悲状候，岂能埋骨向炎荒。
[页]卷,册....[5495]483,15
第118笔
　　　　红蕉花　李绅
红蕉花样炎方识，瘴水溪边色最深。叶满丛深殷似火，不唯烧眼更烧心。
[页]卷,册....[5495]483,15
第119笔
　　　　忆汉月[5495]　李绅
花开花落无时节，春去春来有底凭。燕子不藏雷不蛰，烛烟昏雾暗腾腾。
[页]卷,册....[5496]483,15
第120笔
　　　　端州江亭得家书二首　李绅
雨中鹊语喧江树，风处蛛丝飏水浔。开拆远书何事喜，数行家信抵千金。

长安别日春风早，岭外今来白露秋。莫到淮南悲木叶，不闻摇落更堪愁。

[页]卷,册....[5496]483,15
第121笔
　　　　闻猿　李绅
见说三声巴峡深，此时行者尽沾襟。端州江口连云处，始信哀猿伤客心。
[页]卷,册....[5496]483,15
第122笔
　　　　赠韦金吾　李绅
自报金吾主禁兵，腰间宝剑重横行。接舆也是狂歌客，更就将军乞一声。
[页]卷,册....[5496]483,15
第123笔
　　　　　　　　长门怨　　李绅
宫殿沈沈晓欲分，昭阳更漏不堪闻。珊瑚枕上千行泪，不是思君是恨君。
[页]卷,册....[5496]483,15
第124笔
　　　　　　　　龟山寺鱼持　　李绅
汲水添池活白莲，十千鬐鬣尽生天。凡庸不识慈悲意，自葬江鱼入九泉。
剃发多缘是代耕，好闻人死恶人生。祇园说法无高下，尔辈何劳尚世情。
[页]卷,册....[5496]483,15
第125笔
　　　　　　　　赋月　　李绅
　　　　白乐天分司东洛，朝贤悉会兴化亭送别。酒酣，各请一字至七字诗，
　　　　以题为韵。
月，光辉。皎洁，耀乾坤。
静空阔，圆满中秋。玩争诗哲，玉兔镝难穿。
桂枝人共折，万象照乃无私。琼台岂[5496]遮君谒，抱琴对弹别鹤声。
不得知音声不切。
[页]卷,册....[5497]483,15
第126笔
　　　　句　李绅
君咏风月夕，余当童年稚。闲窗读书罢，偷咏左司篇。（韦应物为滁州刺使，有登北楼诗。绅后为刺史继和，存句止此。见方舆胜览。）
[页]卷,册....[5497]483,15