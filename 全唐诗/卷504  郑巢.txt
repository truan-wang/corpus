第1笔
　　　　泊灵溪馆　郑巢
孤吟疏雨绝（一作外），荒馆乱峰前。晓鹭栖危石，秋萍满败船。
溜从华顶落，树与赤城连。已有求闲意，相期在暮年。
[页]卷,册....[5734]504,15
第2笔
　　　　瀑布寺贞上人院　郑巢
林疏多暮蝉，师去宿山烟。古壁灯熏画，秋琴雨润弦。
竹间窥远鹤，岩上取寒泉。西岳沙房在，归期更几年。
[页]卷,册....[5734]504,15
第3笔
　　　　寄贞法师　郑巢
巡礼知难尽，幽人见亦稀。几年潭上过，何待雪中归。
远瀑穿经室，寒螀发定衣。无因寻道者，独坐对松扉。
[页]卷,册....[5734]504,15
第4笔
　　　　送灵溪李侍郎　郑巢
貂裘离阙下，初佐汉元勋。河偃流澌叠，沙晴远树分。
牛羊下暮霭，鼓角调寒云。中夕萧关宿，边声不可[5734]闻。
[页]卷,册....[5734]504,15
第5笔
　　　　送姚郎中罢郡游越　郑巢
逍遥方罢郡，高兴接东瓯。几处行杉径，何时宿石楼。
湘声穿古窦，华影在空舟。惆怅云门路，无因得从游。
[页]卷,册....[5735]504,15
第6笔
　　　　送魏校书赴夏口从事　郑巢
西风吹远蝉，驿路在云边。独梦诸山外，高谈大旆前。
夜灯分楚塞，秋角满湘船。郡邑多岩窦，何方便学仙。
[页]卷,册....[5735]504,15
第7笔
　　　　送衡州薛从事　郑巢
吟去望双旌，沧洲晚气清。遥分高岳色，乱出远蝉声。
楚霁云连寺，湘寒浪浸城。孤猿不可听，一听白髭生。
[页]卷,册....[5735]504,15
第8笔
　　　　送边使　郑巢
关河度几重，边色上离容。灞水方为别，沙场又入冬。
曙雕回大旆，夕雪没前峰。汉使多长策，须令远国从。
[页]卷,册....[5735]504,15
第9笔
　　　　送人赴举　郑巢
篇章动玉京，坠叶满前程。旧国与僧别，秋江罢钓行。
马过隋代寺，樯出楚山城。应近嵩阳宿，潜闻瀑布声。
[页]卷,册....[5735]504,15
第10笔
　　　　送袁肇归山阴　郑巢
论文意有违，寒雨洒行衣。南渡久谁语，后吟今独归。
河帆因树落，沙鸟背潮飞。若值云门侣，多因宿翠微。
[页]卷,册....[5736]504,15
第11笔
　　　　送李式　郑巢
潇湘路杳然，清兴起秋前。去寺多随磬，看山半在船。
绿云天外鹤，红树雨中蝉。莫使游华顶，逍遥更过年。
[页]卷,册....[5736]504,15
第12笔
　　　　送韦弇　郑巢
挂席曙钟初，家山半在吴。𫇛声过远寺，江色润秋芜。
陂鹤巢城木，边鸿宿岸芦。知君当永夜，独钓五湖隅。
[页]卷,册....[5736]504,15
第13笔
　　　　送人南游　郑巢
南京路悄然，欹石漱流泉。远寺寒云外，扬帆暑雨前。
雁行回晓岫，蜃色上湖田。更想清吟处，多同隐者眠。
[页]卷,册....[5736]504,15
第14笔
　　　　送省空上人归南岳　郑巢
又归衡岳寺，旧院树冥冥。坐石逢寒衲，寻龛补坏经。
峤云笼曙磬，潭草落秋萍。谁伴高窗宿，禅衣挂桂馨。
[页]卷,册....[5736]504,15
第15笔
　　　　送象上人还山中[5736]　郑巢
竹锡与袈裟，灵山笑暗霞。泉痕生净藓，烧力落寒花。
高户闲听雪，空窗静捣茶。终期宿华顶，须会说三巴。
[页]卷,册....[5737]504,15
第16笔
　　　　送僧归富春　郑巢
忆过僧禅处，遥山抱竹门。古房关藓色，秋径扫潮痕。
石净闻泉落，沙寒见鹤翻。终当从此望，更与道人言。
[页]卷,册....[5737]504,15
第17笔
　　　　送琇上人　郑巢
古殿焚香外，清羸坐石棱。茶烟开瓦雪，鹤迹上潭冰。
孤磬侵云动，灵山隔水登。白云归意远，旧寺在庐陵。
[页]卷,册....[5737]504,15
第18笔
　　　　哭虚海上人　郑巢
一化西风外，禅流稍稍分。买碑行暮雨，斲石葬寒云。
静户关松色，荒斋聚鸟群。朗吟声不倦，高传有遗文。
[页]卷,册....[5737]504,15
第19笔
　　　　和姚郎中题凝公院　郑巢
后房寒竹连，白昼坐冥然。片衲何山至，空堂几夜禅。
叶侵经上字，冰结砚中泉。雪夕谁同话，悬灯古像前。
[页]卷,册....[5737]504,15
第20笔
　　　　赠丘先生　郑巢
云泉心不爽，垂日坐柴关。砚取簷前雨（一作水），图开异国山。
原僧招过宿，沙鸟伴长闲。地与中峰近，残阳[5737]独不还。
[页]卷,册....[5738]504,15
第21笔
　　　　赠蛮僧　郑巢
南海何年过，中林一磬微。病逢秋雨发，心逐暮潮归。
久卧前山寺，犹逢故国衣。近来慵步履，石藓满柴扉。
[页]卷,册....[5738]504,15
第22笔
　　　　秋思　郑巢
寒蛩鸣不定，郭外水云幽。南浦雁来日，北窗人卧秋。
病身多在远，生计少于愁。薄暮西风急，清碪响未休。
[页]卷,册....[5738]504,15
第23笔
　　　　楚城秋夕　郑巢
故苑多愁夕，西风木叶黄。寒江浸雾月，晓角满城霜。
弟侄来书少，关河去路长。几时停桂橶，故国隔潇湘。
[页]卷,册....[5738]504,15
第24笔
　　　　秋日陪姚郎中登郡中南亭　郑巢
云水生寒色，高亭发远心。雁来疏角韵，槐落减秋阴。
隔石尝茶坐，当山抱瑟吟。谁知潇洒意，不似有朝簪。
[页]卷,册....[5738]504,15
第25笔
　　　　宿天竺寺　郑巢
暮过潭上寺，独宿白云间。钟磬遥连树，星河半隔山。
石中泉暗落，松外户初关。却忆终南里，前秋此夕还。
[页]卷,册....[5738]504,15
第26笔
　　　　陈氏园林　郑巢
当门三四峰，高兴几人同。寻鹤新泉外，留僧古木中。
蝉鸣槐叶雨，鱼散芰荷风。多喜陪幽赏，清吟绕石丛。
[页]卷,册....[5739]504,15
第27笔
　　　　题崔中丞北斋　郑巢
湖近草侵庭，秋来道兴生。寒潮添井味，远漏带松声。
放卷听泉坐，寻僧踏雪行。何年各无事，高论宿青城。
[页]卷,册....[5739]504,15
第28笔
　　　　题崔行先石室别墅　郑巢
山空水绕篱，几日此栖迟。采菊频秋醉，留僧拟夜棋。
桂阴生野菌，石缝结寒澌。更喜连幽洞，唯君与我知。
[页]卷,册....[5739]504,15
第29笔
　　　　题灵隐寺皖公院　郑巢
山寒叶满衣，孤鹤偶清羸。已在云房老，休为内殿期。
岚昏声磬早，果熟唤猿迟。未得终高论，明朝更别离。
[页]卷,册....[5739]504,15