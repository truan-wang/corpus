第1笔
　　　　颂鲁（并序）　苏拯
　　昔谓孔宣父绝粮于陈蔡，历国七十二，不遇其一君，咸云命不通也，
　　愚谓圣人删诗定礼，出没行藏，承天之意，非由命焉，不然，论语不
　　曰，天之未丧斯文也，匡人其如予何，又曰，下学而上达，知我者其
　　天乎，以斯明矣，因得为颂鲁章，凡十四句。
天推鲁仲尼，周游布典坟。游遍七十国，不令遇一君。
一国如一遇，单车不转轮。良由至化力，为国不为身。
礼乐行未足，邅回厄于陈。礼乐今有余，衮旒当圣人。
伤哉绝粮议，千载误云云。
[页]卷,册....[8248]718,21
第2笔
　　　　医人　苏拯
古人医在心，心正药自真。今人医在手，手滥药不神。
我愿天地𬬻，多衔扁鹊身。遍行君臣药，先从冻馁均。
自然六合内，少闻贫病人。
[页]卷,册....[8248]718,21
第3笔
　　　　西施　苏拯
吴王从骄佚，天产西施出。岂徒伐一人，所希救群物。
良由上天意，恶盈戒奢侈。不独破吴国，不独生越[8248]水。
在周名褒姒，在纣名妲己。变化本多涂，生杀亦如此。
君王政不修，立地生西子。
[页]卷,册....[8249]718,21
第4笔
　　　　金谷园　苏拯
积金累作山，山高小于址。栽花比绿珠，花落还相似。
徒有敌国富，不能买东市。徒有绝世容，不能楼上死。
祇此上高楼，何如在平地。
[页]卷,册....[8249]718,21
第5笔
　　　　巫山　苏拯
昔时亦云雨，今时亦云雨。自是荒淫多，梦得巫山女。
从来圣明君，可听妖魅语。只今峰上云，徒自生容与。
[页]卷,册....[8249]718,21
第6笔
　　　　贾客　苏拯
长帆挂短舟，所愿疾如箭。得丧一惊飘，生死无良贱。
不谓天不祐，自是人苟患。尝言海利深，利深不如浅。
[页]卷,册....[8249]718,21
第7笔
　　　　狡兔行　苏拯
秋来无骨肥，鹰犬遍原野。草中三穴无处藏，何况平田无穴者。
[页]卷,册....[8249]718,21
第8笔
　　　　长城　苏拯
嬴氏设防胡，烝沙筑冤垒。蒙公取勋名，岂算生民死。
运畚力不禁，碎身砂碛里。黔黎欲半空，长城舂未已。
皇天潜鼓怒，力化一女子。遂使万雉崩，不尽数行泪。
自古进身者，本非陷物致。当时文德修，不到三世地。
[页]卷,册....[8249]718,21
第9笔
　　　　织妇女　苏拯
伊余尽少女，一种饰螓首。徒能事机杼，与之作歌舞。
歌舞片时间，黄金翻袖取。祇看舞者乐，岂念织者苦。
感此尝忆古人言，一妇不织天下寒。
[页]卷,册....[8250]718,21
第10笔
　　　　古塞下　苏拯
百战已休兵，寒云愁未歇。血染长城沙，马踏征人骨。
早得用娥眉，免陷边戍卒。始知髦头星，不在弯弓没。
[页]卷,册....[8250]718,21
第11笔
　　　　水旱祷　苏拯
祷祈勿告天，酒浆勿浇地。阴阳和也无妖气，阴阳愆期乃人致。
病生心腹不自医，古屋澄潭何（一作有）神祟。
[页]卷,册....[8250]718,21
第12笔
　　　　邹律　苏拯
邹律暖燕谷，青史徒编录。人心不变迁，空吹闲草木。
世患有三惑，尔律莫能抑。边苦有长征，尔律莫能息。
斯术未济时，斯律亦何益。争如至公一开口，吹起贤良霸邦国。
[页]卷,册....[8250]718,21
第13笔
　　　　蜘蛛谕　苏拯
春蚕吐出丝，济世功不绝。蜘蛛吐出丝，飞虫成聚血。
蚕丝何专利，尔丝何专孽。映日张网罗，遮天亦何别。
傥居要地门，害物可堪说。网成虽福己，网败还祸尔。
小人与君子，利害一如此。
[页]卷,册....[8250]718,21
第14笔
　　　　猎犬行[8250]　苏拯
猎犬未成行，狐兔无奈何。猎犬今盈群，狐兔依旧多。
自尔初跳跃，人言多拏躩。常指天外狼，立可口中嚼。
骨长毛衣重，烧残烟草薄。狡兔何曾擒，时把家鸡捉。
食尽者饭翻，增养者恶壮。可嗟猎犬壮复壮，不堪兔绝良弓丧。
[页]卷,册....[8251]718,21
第15笔
　　　　断火谣　苏拯
谁谓之推贤，于世何功果。绝尔晋侯交，禁我唐虞火。
国闭檀榆烟，大礼成隳堕。暗室枯槁饭，冷面相看坐。
阳升既非佑，阴伏若为佐。焉冻群生腹，将止天下祸。
但究冤滥刑，天（一作又）道无不可。鄙哉前朝翊赞臣，𬣙谟之规何琐琐。
[页]卷,册....[8251]718,21
第16笔
　　　　思妇吟　苏拯
秋风雁又归，边信一何早。揽衣出门望，落叶满长道。
一从秉箕帚，十载孤怀抱。可堪日日醉宠荣，不说思君令人老。
[页]卷,册....[8251]718,21
第17笔
　　　　雉兔者　苏拯
所猎一何酷，终年耗林麓。飞走如未空，贪残岂知足。
尝闻猎书史，可以鉴荣辱。尝闻猎贤良，可以霸邦国。
如何纵网罗，空成肥骨肉。和济俱不闻，曷所禳颠覆。
谁能为扣天地𬬻，铸此伤生其可乎。
[页]卷,册....[8251]718,21
第18笔
　　　　药草　苏拯
天子恤疲瘵，坤灵奉其职。年年济世功，贵贱相兼植。
因产众草中，所希采者识。一枝当若神，千金亦何直。
生草不生药，无以彰土德。生药不生草，无以彰奇特。
国忠在臣贤，民患凭药力。灵草犹如此，贤人岂[8251]多得。
[页]卷,册....[8252]718,21
第19笔
　　　　凡草诫　苏拯
野草凡不凡，亦应生和出。鉏夫耘药栏，根不留其一。
良由本芜秽，著地成弃物。人生行不修，何门可容膝。
不唯不尔容，得无凡草嫉。贤愚偃仰间，鉴之宜日日。
[页]卷,册....[8252]718,21
第20笔
　　　　明禁忌　苏拯
阴阳家有书，卜筑多禁忌。土中若有神，穴处何无祟。
我识先贤意，本诫骄侈地。恣欲刱楼台，率情染朱翠。
四面兴土功，四时妨农事。可以没凶灾，四隅通一二。
一年省修营，万民停困踬。动若契于理，福匪神之遗。
动若越于常，祸乃身之致。神在虚无间，土中非神位。
[页]卷,册....[8252]718,21
第21笔
　　　　伤彩饰　苏拯
朝见亦光彩，暮见亦光彩。一旦风雨飘，十分无一在。
尔形才似削，尔貌不如昨。本为是凡姿，谁教染丹雘。
虚饰片时间，天意以为恶。物假犹如此，人假争堪作。
[页]卷,册....[8252]718,21
第22笔
　　　　世迷　苏拯
乌兔日夜行，与人运枯荣。为善不常缺，为恶不常盈。
天道无阿党，人心自覆倾。所以多迁变，宁合天地情。
我愿造化手，莫放狐兔走。恣海产珍奇，纵地生花柳。
美者一齐美，丑者一齐丑。民心归大朴，战争亦何有。
[页]卷,册....[8252]718,21
第23笔
　　　　鸱枭[8252]　苏拯
为害未为害，其如污物类。斯言之一玷，流传极天地。
良木不得栖，清波不得戏。曾戏水堪疑，曾栖树终弃。
天不歼尔族，与夫恶相济。地若默尔声，与夫妖为讳。
一时怀害心，千古不能替。伤哉丑行人，兹禽亦为譬。
[页]卷,册....[8253]718,21
第24笔
　　　　山中道者　苏拯
筇杖六尺许，坐石流泉所。举头看古松，似对仙鹤语。
是时天气清，四迥无尘侣。顾我笑相迎，知有丹砂异。
[页]卷,册....[8253]718,21
第25笔
　　　　渔人　苏拯
垂竿朝与暮，披蓑卧横楫。不问清平时，自（一作日）乐沧波业。
长畏不得闲，几度避游畋。当笑钓台上，逃名名却传。
[页]卷,册....[8253]718,21
第26笔
　　　　闻猿　苏拯
秋风飒飒猿声起，客恨猿哀一相似。漫向孤危惊客心，何曾解入笙歌耳。
[页]卷,册....[8253]718,21
第27笔
　　　　经马嵬坡　苏拯
一从杀贵妃，春来花无意。此地纵千年，土香犹破鼻。
宠既出常理，辱岂同常死。一等异于众，倾覆皆如此。
[页]卷,册....[8253]718,21
第28笔
　　　　经鹤台　苏拯
筑台非谓贤，独聚乘轩鹤。六马不能驭，九皋欲何托。
一旦敌兵来，万民同陨濩。如何警露禽，不似衔环[8253]雀。
一物欲误时，众类皆成恶。至今台基上，飞鸟不至泊。
[页]卷,册....[8254]718,21
第29笔
　　　　寄远　苏拯
游子虽惜别，一去何时见。飞鸟犹恋巢，万里亦何远。
妾愿化为霜，日日下河梁。若能侵鬓色，先染薄情郎。
[页]卷,册....[8254]718,21