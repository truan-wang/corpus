第1笔
　　　　书边事（一作边行书事、一作塞上行）　李昌符
朔野烟尘起，天军又举戈。阴风向晚急，杀气入秋多。（一作莽苍芦关北，孤城帐幕多。客军甘入阵，老将望回戈。）
树尽禽栖草，冰坚路在河。汾阳无继者（一作寻下世），羌虏肯先和。
[页]卷,册....[6947]601,18
第2笔
　　　　远归别墅（一作秋晚归故居）　李昌符
马省曾行处，连嘶渡晚河。忽惊乡树出，渐识路人多。
细径穿禾黍，颓垣压薜萝。乍归犹似客，邻叟亦相过。
[页]卷,册....[6947]601,18
第3笔
　　　　题友人屋　李昌符
松底诗人宅，闲门远岫孤。数家分小径，一水截平芜。
竹节偶相对，鸟名多自呼。爱君真静者，欲去又踟蹰。
[页]卷,册....[6947]601,18
第4笔
　　　　赠同游　李昌符
此来风雨后，已觉减年华。若待皆无事，应难更有花。
管弦临夜急，榆柳向江斜。且莫看归路，同须醉酒[6947]家。
[页]卷,册....[6948]601,18
第5笔
　　　　送人出塞　李昌符
北风吹雨雪，举目已凄凄。战鬼秋频哭，征鸿夜不栖。
沙平关路直，碛广郡楼低。此去非东鲁，人多事鼓鼙。
[页]卷,册....[6948]601,18
第6笔
　　　　寻僧元皎因赠　李昌符
此生迷有著，因病得寻师。话尽山中事，归当月上时。
高松连寺影，亚竹入窗枝。闲忆草堂路，相逢非素期。
[页]卷,册....[6948]601,18
第7笔
　　　　下第后蒙侍郎示意指于新先辈宣恩感谢　李昌符
才薄命如此，自嗟兼自疑。遭逢好文日，黜落至公时。
倚玉甘无路，穿杨却未期。更惭君待坐，问许可言诗。
[页]卷,册....[6948]601,18
第8笔
　　　　夜泊渭津　李昌符
漂漂东去客，一宿渭城边。远处星垂岸，中流月满船。
凉归夜深簟，秋入雨余天。渐觉家山小，残程尚几年。
[页]卷,册....[6948]601,18
第9笔
　　　　晚夏逢友人　李昌符
一别同袍友，相思已十年。长安多在客，久病忽闻蝉。
骤雨才沾地，阴云不遍天。微凉堪话旧，移榻晚风前。
[页]卷,册....[6948]601,18
第10笔
　　　　秋中夜坐　李昌符
空庭吟坐久，爽气入荷衣。病叶先秋落，惊禽背月飞。
瘴云晴未散，戍客老将依。为应金门策，多应说战机。
[页]卷,册....[6949]601,18
第11笔
　　　　旅游伤春　李昌符
酒醒乡关远，迢迢听漏终。曙分林影外，春尽雨声中。
鸟思（一作倦）江村路，花残野岸风。十年成底事，羸马倦西东。
[页]卷,册....[6949]601,18
第12笔
　　　　得远书　李昌符
故人居谪宦，今日一书来。良久惊兼喜，殷勤卷（一作读）更开。
瘴云沉去雁，江雨促新梅。满纸殊乡泪，非（一作沉）冤不可哀。
[页]卷,册....[6949]601,18
第13笔
　　　　赠同席　李昌符
四座列吾友，满园花照衣。一生知几度，后到拟先归。
急管侵诸乐，严城送落晖。当欢莫离席，离席却欢稀。
[页]卷,册....[6949]601,18
第14笔
　　　　赠供奉僧玄观　李昌符
自得曹溪法，诸经更不看。已降禅侣久，兼作帝师难。
夜木侵簷黑，秋灯照雨寒。如何嫌有著，一念在林峦。
[页]卷,册....[6949]601,18
第15笔
　　　　送琴客[6949]　李昌符
楚客抱离思，蜀琴留恨声。坐来新（一作看）月上（一作落），听久觉秋生。
夜静骚人语，天高别鹤鸣。因君兴一叹，竟夕意（一作亦）难平。
[页]卷,册....[6950]601,18
第16笔
　　　　别谪者　李昌符
此地闻犹恶，人言是所之。一家书绝久，孤驿梦成迟。
八月三湘道，闻猿冒雨时。不须祠楚相，臣节转堪疑。
[页]卷,册....[6950]601,18
第17笔
　　　　行思　李昌符
千里岂云去，欲归如路穷。人间无暇日，马上又秋风。
破月衔高岳，流星拂晓空。此时皆在梦，行色独匆匆。
[页]卷,册....[6950]601,18
第18笔
　　　　感怀题从舅宅　李昌符
郗家庭树下，几度醉春风。今日花还发，当时事不同。
流言应未息，直道竟难通。徒遣相思者，悲歌向暮空。
[页]卷,册....[6950]601,18
第19笔
　　　　与友人会　李昌符
蝉吟槐蕊落，的的是愁端。病觉离家远，贫知处事难。
真交无所隐，深语有余欢。未必闻歌吹，羁心得暂宽。
[页]卷,册....[6950]601,18
第20笔
　　　　赠春游侣（第七句缺一字）　李昌符
密林多暗香，轻吹送余芳。啼鸟愁春尽，游人喜日长。
浮云横暮色，新雨洗韶光。欲散垂□恨，应须入醉[6950]乡。
[页]卷,册....[6950]601,18
第21笔
　　　　送人游边　李昌符
愁指萧关外，风沙入远程。马行初有迹，雨落竟无声。
地理全归汉，天威不在兵。西京逢故老，暗喜复时平。
[页]卷,册....[6951]601,18
第22笔
　　　　寄栖白上人　李昌符
剪发兼成隐，将心更属文。无憀对豪客，不拜谒吾君。
画壁惟泉石，经窗半典坟。归林幽鸟狎，乞食病僧分。
默坐终清夜，凝思念碧云。相逢应未卜，余正走嚣氛。
[页]卷,册....[6951]601,18
第23笔
　　　　送人入新罗使　李昌符
鸡林君欲去，立册付星轺。越海程难计，征帆影自飘。
望乡当落日，怀阙羡回潮。宿雾蒙青嶂，惊波荡碧霄。
春生阳气早，天接祖州遥。愁约三年外，相迎上石桥。
[页]卷,册....[6951]601,18
第24笔
　　　　咏铁马鞭（并引。）　李昌符
　　铁马鞭，长庆一年义成军节度使曹华进献。且曰：得之汴水。有字刻
　　云：贞观四年尉迟敬德。字尚在。
汉将临流得铁鞭，鄂侯名字旧雕镌。须为圣代无双物，肯逐将军卧九泉。
汗马不侵诛虏血，神功今见补亡篇。时来终荐明君用，莫叹沉埋二百年。
[页]卷,册....[6951]601,18
第25笔
　　　　送友人　李昌符
举世谁能与事期，解携多是正欢时。人间不遣有名利，陌上始应无别离。
晚渡待船愁立久，乱山投店独[6951]行迟。我今漂泊还如此，江剑相逢亦未知。
[页]卷,册....[6952]601,18
第26笔
　　　　南潭　李昌符
匝岸青芜掩古苔，面山亭树枕潭开。有时弦管收筵促，无数凫鹥逆浪来。
路入龙祠群木老，风惊渔艇一声回。人传郭恽多游此，谁见当初泛玉杯。
[页]卷,册....[6952]601,18
第27笔
　　　　秋夜作　李昌符
数亩池塘近杜陵，秋天寂寞夜云凝。芙蓉叶上三更雨，蟋蟀声中一点灯。
迹避险巇翻失路，心归闲澹不因僧。既逢上国陈诗日，长守林泉亦未能。
[页]卷,册....[6952]601,18
第28笔
　　　　客恨　李昌符
古原南北旧萧疏，高木风多小雪余。半夜病吟人寝后，百年闲事酒醒初。
频招兄弟同佳节，已有兵戈隔远书。肥马王孙定相笑，不知岐路厌樵渔。
[页]卷,册....[6952]601,18
第29笔
　　　　三月尽日　李昌符
江头从此管弦稀，散尽游人独未归。落日已将春色去，残花应逐夜风飞。
[页]卷,册....[6952]601,18
第30笔
　　　　绿珠咏　李昌符
洛阳佳丽与芳华，金谷园中见百花。谁遣当年坠楼死，无人巧笑破孙家。
[页]卷,册....[6952]601,18
第32笔
　　　　闷书　李昌符
病来难处早秋天，一径无人树有蝉。归计未成书半卷，中宵多梦昼多眠。
[页]卷,册....[6953]601,18
第33笔
　　　　伤春　李昌符
即是春风尽，仍沾夜雨归。明朝更来此，兼恐落花稀。
[页]卷,册....[6953]601,18
第34笔
　　　　登临洮望萧关　李昌符
渐觉风沙暗，萧关欲到时。儿童能探火，妇女解缝旗。
川少衔鱼鹭，林多带箭麋。暂来戎马地，不敢苦吟诗。
[页]卷,册....[6953]601,18