第1笔
　　　　句　无名氏
都来消帝力，全不用兵防。（以下齐已风骚旨格。）道远擎空钵，深山踏落花。
船中江上景，晚泊早行时。山寺钟楼月，江城鼓角风。
雨过花争出，云空月半生。鸟正啼隋柳，人须入楚山。
高松飘雨雪，一室掩香灯。遂有冥心者，还寻此境来。
又因风雨夜，重到古松门。道晦金鸡伏，时来木马鸣。
谁来看山寺，自去扫松门。此生还自喜，余事不相侵。
白鬓无心镊，青山得意多。一春能几日，无雨亦多风。
苦雨秋涛涨，狂风野烧翻。须知三尺剑，只为不平磨。
要路争先进，闲门肯暂过。已难消永夜，况复听秋霖。
大雪路亦宿，深山水也吞。（赠僧）卷帘黄叶落，锁印子规啼。
亡国空流水，孤祠掩落花。山魅隔窗舞，𫛳鸟入帘飞。
万里八九月，一身西北风。磴危攀薜荔，石滑疏莓苔。
日落无行客，天寒有去鸿。正思浮世事，又到古城边。
寻常风雨夜，应有鬼神看。寄宿山中寺，相辞海上僧。
风吹榆荚叶，雨打木瓜花。（炙毂子诗格，句内叠韵）是星皆拱北，无水不朝东。（以下梅尧臣续金针诗格）
西风起边雁，一一向潇湘。那堪怀远路，犹自上高楼。
白云风散尽，红叶水流来。（以下徐寅雅道机要）妾如无异意，君弃也甘心。
野过云根阔，山高树影长。古迹应重别，生缘不暂停。
一个字未稳，数宵心不闲。别地叶频落，去程山已寒。
但取诗名得，何论下第频。早起赴前程，邻鸡尚未鸣。（以下文彧诗格）[8963]
白地一回雨，儿孙拾得金。轩车在何处，雨雪满前山。
灯微山馆雨，角咽海城秋。去帆看已远，临水立多时。（以下桂林诗评）
家贫为客早，路远得书稀。瀑布五千仞，草堂瀑布边。
我忆云门寺，门前千万峰。一瓶居无外，万木老禅中。
秋江洗钵一，寒日晒三衣。空山行客少，独树晚蝉多。
一片月生海，几家人上楼（待月，○以下王正字诗中旨格）。窗寒风渐紧，灯落夜将深。（秋日言怀）
云梦几行去，潇湘一夜空（送雁）。无风来竹院，有月在莎庭（蟋蟀）。
故园从小别，夜雨近秋闻。书剑别南州，炎荒万里游。
山盘樵径上，人到雪房迟。路经秋雨后，人入乱峰来。
独树知秋早，孤舟觉夜寒。马饥餐落叶，鹤宿晒残阳。
路远春行尽，家贫愁到时（以下吟窗杂录）。临水通宵坐，知君此兴同。
江声兼小雨，暝色入啼猿（以下并见树萱录）。藕隐玲珑玉。花藏缥缈容。
红树醉秋色，碧溪弹夜弦。网断蛛犹织，梁空燕不归。
倒身无著处，呵手不成温（苦寒，○见事文类聚）。几多诗弟子，无限酒知闻。（悼方干。○见海录碎事）
床上小薰笼，韶州新退红（乐府。○见陆务观集注）。看时人步涩。展处蝶争来。（题于兢画牡丹。兢字德源，长安人。梁宰相也。○见见闻志。）
酒味杂莲气，香冷胜于冰。轮囷如象鼻，潇洒绝青蝇。（碧筩杯。○见杨慎艺林伐山）
太宗皇帝真长策，赚得英雄尽白头。（国史补曰，进士科得之艰难。其有老死于文场者，亦无所恨。故诗云，画墁录以为赵嘏作）曾题名处添前字，送出城人乞旧衣。（神龙已来，杏园宴后，皆于慈恩塔下题名，及第后知闻，或遇未及第时题名处，则为添前字。故诗云。○见摭言。）
华阳观里钟声集，建福门前鼓动期。（新进士放牓后，翌日。排光范门候过宰相，虽云排建福门。实集于西方馆，故诗云云。○见南部新书）陇右诸侯供语鸟，日南太守送名花。（李德裕营平泉，远方之人，多以异物奉之。时有题诗云云。○见剧谈录）
八百孤寒齐下泪，一时回首望崖州。（德裕为相，颇为寒进开路。及谪官南去，人咏此。○见摭言）让劫巳令多士伏，[8964]沽名还得世人闻（陈咏有诗名，善奕棋，昭宗幸陕之岁。策名归蜀，韦庄以诗贺之。乡中有嫉善者，属和韦诗云云，比之涤器当垆也。钓ㄛ魒^
人为子推初禁火花，愁青女再飞霜。（寒食，○见事文类聚）楝花开后风光好，梅子黄时雨意浓。（江南自初春至初夏，有二十四番花信风。最后为楝花风，故唐人有此句。○见东皋杂录）
兰汤备浴传荆俗，水马浮江吊屈魂。（唐人午日诗，南方兢渡，治其舟使轻利。名飞凫，名水车。又名水马。○见荆楚岁时记）城头椎鼓传花枝，席上搏拳握松子。（见东皋杂录）
鸟向不香花里宿，人从无影月中归。（雪）轻著冻痕销水面，密随和气入花根（春雪）
万木尽如花落候，四簷鸣□雨来时。（晴雪。王安石尝举此三联，云唐人诗）浓绿万枝红一点，动人春色不须多（王安石在翰苑，见榴花止开一朵，有诗。陈正敏谓此乃唐人诗，非安石所作。○见泊宅编）
晚菘细切肥牛肚，新笋初尝嫩马蹄。（见锦绣万花谷）蝉离楚树鸣犹少，叶到嵩山落更多（以下见风骚旨格）
风和日暖方开眼，雨润烟浓不举头。窗前闲咏鸳鸯句，壁上时观獬廌图。
可能有事关心后，得似无人识面时。一点孤灯人梦觉，万重寒叶雨声多。（以下见炙毂子诗格）
此心只待相逢说，时复登楼看远山。九江有浪船难济，三峡无猿客有愁。
四海鱼龙精魄冷，五山鸾凤骨毛寒。谁家绿酒欢留客，何处红楼睡失明。
雨露施恩无厚薄，篷蒿随分有枯荣。（以下见梅尧臣续金针诗格）去年花下留连饮，暖日夭桃莺乱啼。
今日江边容易别，淡烟衰草马频嘶。蛇蝎性灵生便毒，蕙兰根异死犹香。
三间茅屋无人到，十里松门独自游。翻忆旧山青碧里，遶庵闲伴野僧禅（云）。
不甘五等诸侯荐，直肯九重天子知。（刘素者，字仲华，好学。不事科举，颇通迁、固、寿、晔之书。尝有人贻诗云云，然卒不及仕。○见江南野志。）
[页]卷,册....[8965]796,23