第1笔
　　　　岁杖　罗邺
玉帛朝元万国来，鸡人晓唱五门开。春排北极迎仙驭（一作仗），日捧南山入寿杯。
歌舜薰风铿剑珮，祝尧嘉气霭楼台。可怜四海车书共，重见萧曹佐汉材。
[页]卷,册....[7506]654,19
第2笔
　　　　牡丹　罗邺
落尽春红始著（一作见）花，花时比屋事豪奢。买栽池馆恐无地，看到子孙能几家。
门倚长衢攒绣毂（一作轭），幄笼轻日护香霞。歌钟满座（一作对此）争欢赏，肯信流年鬓有华。
[页]卷,册....[7506]654,19
第3笔
　　　　长城　罗邺
当时无德御乾坤，广筑徒劳万古存。谩役生民防极塞，不知血刃起中原。
珠玑旋见陪陵寝，社稷何曾保子孙。降虏至今犹自说，冤声夜夜傍（一作哭）城根。
[页]卷,册....[7506]654,19
第4笔
　　　　秋夕寄友人　罗邺
秋夕苍茫一雁过，西风白露满宫莎。昨来京洛逢归客，犹说轩车未渡河。
莫把少年空倚赖，须知孤立易[7506]蹉跎。想君怀抱哀吟夜，铜雀台前皓月多。
[页]卷,册....[7506]654,19
第5笔
　　　　冬夕江上言事五首　罗邺
叶落才悲草又生，看看少壮是衰形。关中秋雨书难到，江上春寒酒易醒。
多少系心身未达，寻思举目泪堪零。几时抛得归山去，松下看云读道经。

喔喔晨鸡满树霜，喧喧晓渡簇舟航。数星昨夜寒炉火，一阵谁家腊瓮香。
久别羇孤成潦倒，回看书剑更苍黄。逢人举止皆言命，至竟谋闲可胜忙。

野堂吟罢独行行，点水微微冻不鸣。十里溪山新雪后，千家襟袖晓寒生。
只宜醉梦依华寝，可称羸蹄赴宿程。日苦几多心（一作言）下见，那堪岁晏又无成。

僻居多与懒相宜，吟拥寒炉过腊时。风柳欲生阳面叶，冻梅先绽岭头枝。
山川自小抛耕钓，骨肉无因免别离。赖有陶情一尊酒，愁中相向展愁眉。

一带长溪渌浸门，数声幽鸟啄云根。松亭尽日唯空坐，难得儒翁共讨论。

[页]卷,册....[7507]654,19
第6笔
　　　　春日宿崇贤里　罗邺
柳暗榆飞春日深，水边门巷独来寻。旧山共是经年别，新句相逢竟夕吟。
枕近禁街闻晓鼓，月当高竹见栖禽。劳歌莫问秋风计，恐起江河垂钓心。
[页]卷,册....[7507]654,19
第7笔
　　　　征人　罗邺
青楼一别戍金微，力尽秋来破虏围。锦字莫辞连夜织，塞鸿常是到春归。
正怜汉月当空照，不奈胡沙满[7507]眼飞。唯有梦魂南去日，故乡山水路依稀。
[页]卷,册....[7508]654,19
第8笔
　　　　莺　罗邺
暖辞云谷背残阳，飞下东风翅渐长。却笑金笼是羁绊，岂知瑶草正芬芳。
晓逢溪雨投红树，晚啭宫楼泣旧妆。何事离人不堪听，灞桥斜日褭垂杨。
[页]卷,册....[7508]654,19
第9笔
　　　　槐花　罗邺
行宫门外陌铜驼，两畔分栽此最多。欲到清秋近时节，争开金蕊向关河。
层楼寄恨飘珠箔，骏马怜香撼玉珂。愁杀江湖随计者，年年为尔剩奔波。
[页]卷,册....[7508]654,19
第10笔
　　　　自蜀入关　罗邺
文战连输未息机，束书携剑定前非。近来从听事难得，休去且无山可归。
匹马出门还怅望，孤云何处是因依。斜阳驿路西风紧，遥指人烟宿翠微。
[页]卷,册....[7508]654,19
第11笔
　　　　上阳宫　罗邺
春半上阳花滴楼，太平天子昔巡游。千门虽对（一作列）嵩山在，一笑还随洛水流。
深锁笙歌巢燕听，遥瞻金碧路人愁。翠华却自登（一作返升）仙去，肠断（一作长使）宫娥望不休。
[页]卷,册....[7508]654,19
第12笔
　　　　旧侯家　罗邺
台阁层层倚半空，遶轩澄碧御沟通。金钿座上歌春酒，画蜡尊前滴晓风。
岁月不知成隙地，子孙谁更系殊功。人间若算无荣辱，却是扁舟一钓翁。
[页]卷,册....[7508]654,19
第13笔
　　　　宿武安山有怀　罗邺
野店暮来山畔逢，寒芜漠漠露华浓。窗间灯在犬惊吠，溪上月沈人罢舂。
远别只愁添雪鬓，此生何计隐云峰。离心却羡南飞翼，独过吴江更数重。
[页]卷,册....[7509]654,19
第14笔
　　　　谒宁祠　罗邺
春生溪岭雪初开，下马云亭酹一杯。好是精灵偏有感，能于乡里不为灾。
九江贾客应遥祝，五夜神兵数此来。尽室唯求多降福，新年归去便风催。
[页]卷,册....[7509]654,19
第15笔
　　　　经故洛城（一本此下有感二字）　罗邺
一片危墙势恐人，墙边日日走蹄轮。筑时驱尽千夫力，崩处空为数里尘。
长恨往来经此地，每嗟兴废欲沾巾。那堪又向荒城过，锦雉惊飞麦陇春。
[页]卷,册....[7509]654,19
第16笔
　　　　老将　罗邺
百战辛勤归帝乡，南班班里最南行。弓欺猿臂秋无力，剑泣虬髯晓有霜。
千古耻非书玉帛，一心犹自向河湟。年年宿卫天颜近，曾把功勋奏建章。
[页]卷,册....[7509]654,19
第17笔
　　　　曲江春望　罗邺
故国东归泽国遥，曲江晴望忆渔樵。都缘北阙春先到，不是南山雪易消。
瑞影玉楼开组绣，欢声丹禁奏云韶。虽然未得陪鸳鹭，亦酹金觞祝帝尧。
[页]卷,册....[7509]654,19
第18笔
　　　　帝里[7509]　罗邺
喧喧蹄毂走红尘，南北东西暮与晨。谩道清云难得路，何曾紫陌有闲人。
杯倾竹叶侯门月，马落桃花御水春。只合咏歌来大国，况逢文景化惟新。
[页]卷,册....[7510]654,19
第19笔
　　　　新安城　罗邺
若算防边久远名，新安岂更胜长城。谩兴他役悲荒垒，何似从今实取兵。
圣德便应同险固，人又自不向忠贞。但将死节酬尧禹，版筑无劳寇已平。
[页]卷,册....[7510]654,19
第20笔
　　　　自遣　罗邺
四十年来诗酒徒，一生缘兴滞江湖。不愁世上无人识，唯怕村中没酒沽。
春巷摘桑喧姹女，江船吹笛舞蛮奴。焚鱼酌醴醉尧代，吟向席门聊自娱。
[页]卷,册....[7510]654,19
第21笔
　　　　流水　罗邺
漾漾悠悠几派分，中浮短艇与鸥群。天街带雨淹（一作含）芳草，玉洞漂花下白云。
静称一竿持处见，急宜（一作愁）孤馆觉来闻。隋家柳畔偏堪恨，东入长淮日又曛。
[页]卷,册....[7510]654,19
第22笔
　　　　送张逸人　罗邺
自说归山人事赊，素琴丹灶是天涯。床头残药鼠偷尽，溪上破门风摆斜。
石井晴垂青葛叶，竹篱荒映白茅花。遥知此去应稀出，独卧晴窗梦晓霞。
[页]卷,册....[7510]654,19
第23笔
　　　　春晚渡河有怀　罗邺
烟收绿野远连空，戍垒依稀入望中。万里山河星拱北，百年人事水归东。
扁舟晚济桃花浪，走马晴嘶柳[7510]絮风。乡思正多羁思苦，不须回首问渔翁。
[页]卷,册....[7511]654,19
第24笔
　　　　春望梁石头城　罗邺
柳碧桑黄破国春，残阳微雨望归人。江山不改兴亡地，冠盖自为前后尘。
帆势挂风轻若翅，浪声吹岸叠如鳞。六朝无限悲愁事，欲下荒城回首频。
[页]卷,册....[7511]654,19
第25笔
　　　　早发宜陵即事　罗邺
霜白山村月落时，一声鸡后又登岐。居人犹自掩关在，行客已愁驱马迟。
身事不堪空感激，鬓毛看著欲凋衰。青萍委匣休哮吼，未有恩雠拟报谁。
[页]卷,册....[7511]654,19
第26笔
　　　　鸳鸯　罗邺
红闲（一作江云）碧霁（ㄧ作静）瑞烟开，锦翅双飞（一作双双，一作轻飞）去又回。一种鸟怜名字好，尽（一作祗）缘人恨别离来。
暖依牛渚汀莎媚，夕宿龙池禁漏催。相对若教春（一作秦）女见，便须携向（一作同上）凤凰台。
[页]卷,册....[7511]654,19
第27笔
　　　　春闺　罗邺
愁坐兰闺日过迟，卷帘巢燕羡双飞。管弦楼上春应在，杨柳桥边人未归。
玉笛岂能留舞态，金河犹自浣戎衣。梨花满院东风急，惆怅无言倚锦机。
[页]卷,册....[7511]654,19
第28笔
　　　　赠东川梓桐县韦德孙长官　罗邺
前代高门今宰邑，怀才重义古来无。笙歌厌听吟清句，京洛思归展画图。
蜀酝天寒留客醉，陇禽山晓隔帘呼。何年期拜朱幡贵，马上论诗在九衢。
[页]卷,册....[7511]654,19
第29笔
　　　　题水帘洞　罗邺
乱泉飞下翠屏中，名共真珠巧缀同。一片长垂今与古，半山遥听水兼风。
虽无舒卷随人意，自有潺湲济物功。每向暑天来往见，疑将仙子隔房栊。
[页]卷,册....[7512]654,19
第30笔
　　　　野花　罗邺
拂露丛开血色殷，枉无名字对空山。时逢舞蝶寻香至，少有行人辍櫂攀。
若在侯门看不足，为生江岸见如闲。结根毕竟输桃李，长近都城紫陌间。
[页]卷,册....[7512]654,19
第32笔
　　　　山阳贻友人　罗邺
性僻多将云水便，山阳酒病动经年。行迟暖陌花拦马，睡重春江雨打船。
闲弄玉琴双鹤舞，静窥庭树一猱悬。结茅更莫期深隐，声价如今满日边。
[页]卷,册....[7512]654,19
第33笔
　　　　长安惜春　罗邺
千门共惜放春回，半锁楼台半复开。公子不能留落日，南山遮莫倚高台。
残红似怨皇州雨，细绿犹藏画蜡灰。毕竟思量何足叹，明年时节又还来。
[页]卷,册....[7512]654,19
第34笔
　　　　谢友人遗华阳巾[7512]　罗邺
剪露〔裁〕（栽）烟胜角冠，来从玉洞五云端。醉宜薤叶攲斜影，稳称菱花子细看。
野客爱留笼鹤发，溪翁争乞配渔竿。真仙首饰劳相寄，尘土翻惭戴去难。
[页]卷,册....[7513]654,19
第35笔
　　　　早梅　罗邺
缀雪枝条似有情，凌寒澹注笑妆成。冻香飘处宜春早，素艳开时混月明。
迁客岭头悲褭褭，美人帘下妒盈盈。满园桃李虽堪赏，要且东风晚始生。
[页]卷,册....[7513]654,19
第36笔
　　　　留题张逸人草堂（一作杜牧诗）　罗邺
长悬青紫与芳枝，尘路无因免别离。马上多于在家日，尊前堪惜少年时。
关河客梦还乡后，雨雪山程出店迟。却羡高人此中（一作终此）老，轩车过尽不知谁。
[页]卷,册....[7513]654,19
第37笔
　　　　钟陵崔大夫罢镇攀随再经匡庐寺宿　罗邺
一抛文战学从公，两逐旌旗宿梵宫。酒醒月移窗影畔，夜凉身在水声中。
侯门聚散真如梦，花界登临转悟空。明发不堪山下路，几程愁雨又愁风。
[页]卷,册....[7513]654,19
第38笔
　　　　留献彭门郭常侍　罗邺
受得彭门拥信旗，一家将谓免羁离。到来门馆空归去，羞向交亲说受知。
层构尚无容足地，尺波宁有跃鳞时。到头忍耻求名是，须向青云觅路岐。
[页]卷,册....[7513]654,19
第39笔
　　　　洛水　罗邺
一道潺湲溅暖莎，年年惆怅是春过。莫言行路听如此，流〔入〕（水）深宫怅更多。
桥畔月来清见底，柳边风[7513]紧（一作去）绿波生。纵然满眼添归思，未把渔竿奈尔何。
[页]卷,册....[7514]654,19
第40笔
　　　　闻杜鹃　罗邺
花时一宿壁山前，明月东风叫杜鹃。孤馆觉来听夜半，羸僮相对亦无眠。
汝身哀怨犹如此，我泪纵横岂偶然。争得苍苍知有恨，汝身成鹤我成仙。
[页]卷,册....[7514]654,19
第41笔
　　　　趁职单于留别阙下知己　罗邺
职忝翩翩逐建牙，笈随征骑入胡沙。定将千里书凭雁，应看三春雪当花。
年长有心终报国，时清到处便营家。逢秋不拟同张翰，为忆鲈鱼却叹嗟。
[页]卷,册....[7514]654,19
第42笔
　　　　落第书怀寄友人　罗邺
清世谁能便陆沈，相逢休作忆山吟。若教仙桂在平地，更有何人肯苦心。
去国汉妃还似玉，亡家石氏岂无金。且安怀抱莫惆怅，瑶瑟调高尊酒深。
[页]卷,册....[7514]654,19
第43笔
　　　　鹦鹉咏　罗邺
玉槛瑶轩任所依，东风休忆岭前归。金〔笼〕（龙）共惜好毛羽，红觜莫教多是非。
便向郄堂夸饮啄，还应祢笔发光辉。乘时得路何须贵，燕雀鸾凤各有机。
[页]卷,册....[7514]654,19
第44笔
　　　　题沧浪峡　罗邺
门向红尘日日开，入门襟袖远尘埃。暗（一作晴）香惹步涧花发，晚景逼簷溪鸟回。
不为市朝行路近，有谁车马看山来。可怜严子持竿处，云水终年锁绿苔。
[页]卷,册....[7514]654,19
第45笔
　　　　白角簟　罗邺
叠玉骈珪巧思长，露华烟魄让清光。休摇雉尾当三伏，似展龙鳞在一床。
高价不唯标越绝，冷纹疑似卧潇湘。杜陵他日重归去，偏称醉眠松桂堂。
[页]卷,册....[7515]654,19
第46笔
　　　　秋日怀江上友人　罗邺
行子岂知烟水劳，西风独自征泛艘。酒醒孤馆秋帘卷，月满寒江夜笛高。
黄叶梦余归朔塞，青山家在极波涛。去年今日逢君处，雁下芦花猿正号。
[页]卷,册....[7515]654,19
第47笔
　　　　题笙　罗邺
筠管参差排凤翅，月堂凄切胜龙吟。最宜轻动纤纤玉，醉送当观滟滟金。
缑岭独能征妙曲，嬴台相共吹清音。好将宫征陪歌扇，莫遣新声郑卫侵。
[页]卷,册....[7515]654,19
第48笔
　　　　下第　罗邺
谩把青春酒一杯，愁襟未（一作宁）信酒（一作洒）能开。江边依旧空归去，帝里还如（一作同）不到来。
门掩残阳鸣（一作唯）鸟雀，花飞何处好池台。此时惆怅便堪老，何用人间岁月催。
[页]卷,册....[7515]654,19
第49笔
　　　　秋晚　罗邺
残星残月一声钟，谷（一作水）际岩隈（一作根）爽气浓。不向壁台惊醉梦，但来清镜促愁容。
繁金露洁黄笼（一作泣荒篱）菊，独翠烟凝远涧松。闲步幽林与苔径，渐移栖鸟及（一作息）鸣蛩。
[页]卷,册....[7515]654,19
第50笔
　　　　长安春夕旅怀[7515]　罗邺
几年栖旅寄西秦，不识花枝醉过春。短艇闲思五湖浪，赢蹄愁伴九衢尘。
关河风雨迷归梦，钟鼓朝昏老此身。忽向太平时节过，一竿持去老遗民。
[页]卷,册....[7516]654,19
第51笔
　　　　洛阳春望　罗邺
洛阳春霁绝尘埃，嵩少烟岚画障开。草色花光惹襟袖，箫声歌响隔楼台。
人心便觉闲多少，马足方知倦往来。愁上中桥桥上望，碧波东去夕阳催。
[页]卷,册....[7516]654,19
第52笔
　　　　惜春　罗邺
燕归巢后即离群，吟倚东风恨日曛。一别一年方见我，游来游去（一作愁来愁去）不禁君。
莺花御苑看将尽，丝竹侯家亦少闻。独坐南楼正（一作最）惆怅，柳塘花（一作飞）絮更纷纷。
[页]卷,册....[7516]654,19
第53笔
　　　　冬日旅怀　罗邺
〔乌〕（鸟）焰才沈桂魄生，霜阶拥褐暂吟行。闲思江市白醪满，静忆僧窗绿绮横。
尘土自怜长失计，云帆犹觉有归情。几多怅望无穷事，空画炉灰坐到明。
[页]卷,册....[7516]654,19
第54笔
　　　　春夕寄友人时有与歌者南北　罗邺
芳径春归花半开，碧山波暖雁初回。满楼月色还依旧，昨夜歌声自不来。
愁眼向谁零玉箸，征蹄何处驻红埃。中宵吟罢正惆怅，从此兰堂锁绿苔。
[页]卷,册....[7516]654,19
第55笔
　　　　春夜赤水驿旅怀　罗邺
一星残烛照离堂，失计游心归渺茫。不自寻思无道路，为谁辛苦竞时光。
九衢春色休回首，半夜溪声正[7516]梦乡。却羡去年买山侣，月斜渔艇倚潇湘。
[页]卷,册....[7517]654,19
第56笔
　　　　春山（一作夜）山馆旅怀　罗邺
山馆吟余山月斜，东风摇曳拂窗花。岂知驱马无闲日，长在他人后到家。
孤剑向谁开壮节，流年催我自堪嗟。灯前结束又前去，晓出石林啼乱鸦。
[页]卷,册....[7517]654,19
第57笔
　　　　秋夕旅怀　罗邺
阶前月色与蛩声，阶上愁人坐复行。秦谷入霜空有梦，越山无计可归耕。
穷途若遣长堪恸，华发无因肯晚生。不似扁舟钓鱼者，免将心事算浮荣。
[页]卷,册....[7517]654,19
第58笔
　　　　春过白遥岭　罗邺
鸟道穿云望峡遥，羸蹄经宿在岧峣。到来山下春将半，上得林端雪未消。
返驾王尊何足叹，哭途阮籍谩无聊。未知遇此凄惶者，泣向东风鬓欲凋。（洪迈取前四句为绝句）。
[页]卷,册....[7517]654,19
第59笔
　　　　别夜（第七句缺三字）　罗邺
秋入江天河汉清，迢迢钟漏出孤城。金波千里别来夜，玉箸两行流到明。
若在人间须有恨，除非禅伴始无情。人间有谁□□□，聚散自然惆怅生。
[页]卷,册....[7517]654,19
第60笔
　　　　费拾遗书堂　罗邺
满袖归来天桂香，紫泥重降旧书堂。自怜苇带同巢许，不驾蒲轮佐禹汤。
怪石尽含千古秀，奇花多吐四时芳。何人更肯追高躅，唯有樵童戏藓床。
[页]卷,册....[7517]654,19
第61笔
　　　　溪上春望　罗邺
无端溪上看兰桡，又是东风断柳条。双鬓多于愁里镊，四时须向醉中销。
行人骏马嘶香陌，独我残阳倚野桥。吟水咏山心未已，可能终不胜渔樵。
[页]卷,册....[7518]654,19
第62笔
　　　　献池州庾员外　罗邺
曾降瑶缄荐姓名，攀云几合到蓬瀛。须存彭寿千年在，终见茅公九转成。
鲲海已知劳鹤使，萤窗不那梦霓旌。琪花玉蔓应相笑，未得歌吟从酒行。
[页]卷,册....[7518]654,19
第63笔
　　　　春风　罗邺
每岁东来助发生，舞空悠飏遍寰瀛。暗添芳草池塘色，远递高楼箫管声。
帘透骊宫偏带恨，花催上苑剩多情。如何一瑞车书日，吹取青云道路平。
[页]卷,册....[7518]654,19
第64笔
　　　　冬日寄献庾员外　罗邺
曾谒仙宫最上仙，西风许醉桂花前。争欢酒蚁浮金爵，从听歌尘扑翠蝉。
秋霁卷帘凝锦席，夜阑吹笛称江天。却思紫陌觥筹地，免缺乌沈欲半年。
[页]卷,册....[7518]654,19
第65笔
　　　　钓翁（一作郑谷诗）罗邺
来往烟波非定居，生涯蓑褐（一作笠）外无余。闲垂两鬓任如鹤，只系（一作祗把）一竿时得（一作钓）鱼。
月浦扣船歌皎洁，雨蓬隈岸卧萧疏。行人误话金张贵，笑指北邙丘与墟。
[页]卷,册....[7518]654,19
第66笔
　　　　闻友人入越幕因以诗赠[7518]　罗邺
稽岭春生酒冻销，烟鬟红（一作蒨）袖恃娇饶。岸（一作峰）边丛雪晴香老，波上长虹晚影遥（一作摇）。
正哭阮途归未得，更闻江笔赴嘉招。人间荣瘁真堪恨，坐想征轩鬓欲（一作未）凋。
[页]卷,册....[7519]654,19
第67笔
　　　　东归　罗邺
日日唯忧行役迟，东归可是有家归。都缘桂玉无门住，不算山川去路危（一作非）。
秦树梦愁黄（一作春）鸟啭，吴江钓忆（一作重）锦鳞肥。桃夭李（一作杏）艳清明近，惆怅当年（一作时）意尽违。
[页]卷,册....[7519]654,19
第68笔
　　　　入关　罗邺
古道槐花满树开，入关时节一蝉催。出门唯恐不先到，当路有谁长待来。
似箭年光还可惜，如蓬生计更堪哀。故园若有渔舟在，应挂云帆早个回。
[页]卷,册....[7519]654,19
第69笔
　　　　览陈丕卷　罗邺
雪宫词客燕宫游，一轴烟花象外搜。谩把蜀纹当昼展，徒夸湘碧带春流。
吟时致我寒侵骨，得处疑君白尽头。从北南归明月夜，岭猿滩鸟更悠悠。
[页]卷,册....[7519]654,19
第70笔
　　　　巴南旅舍言怀　罗邺
万浪千岩首未回，无憀相倚上高台。家山如画不归去，客舍似雠谁遣来。
红泪罢窥连晓烛，碧波休引向春（一作风）杯。后时若有青云望，何事偏教羽冀摧。
[页]卷,册....[7519]654,19
第71笔
　　　　登凌歊台　罗邺
高台今日（一作古）竟（一作境）长闲，因想兴亡自惨颜。四海已归新雨露，六朝空认旧江山。
槎翘独鸟沙汀（一作汀[7519]洲）畔，风递连樯雪浪间。（一作风亚荒榛雨雪间）好是轮蹄来往便，谁人不向此跻攀。
[页]卷,册....[7520]654,19
第72笔
　　　　仆射陂晚望　罗邺
离人到此倍堪伤，陂水芦花似故乡。身事未知何日了，马蹄唯觉到秋忙。
田园牢落东归晚，道路辛勤北去长。却羡无愁是沙鸟，双双相趁下斜（一作残）阳。
[页]卷,册....[7520]654,19
第73笔
　　　　芳草　罗邺
废苑墙南残（一作浅）雨中，似袍颜色在蒙茸。微香暗惹游人步，远绿才分斗雉踪。
三楚渡头长恨见，五侯门外却难逢。年年纵有春风便，马迹车轮一万重。
[页]卷,册....[7520]654,19
第74笔
　　　　秋日留题蒋亭（一作山）　罗邺
西风才起一蝉鸣，便算关河马上程。碧浪鹢舟从此别，丹霄鹄箭忍（一作忽）无成。
二年芳思随云雨，几日（一作夕）离歌恋（ㄧ作怨，一作望）旆旌。回首横塘更东望，露荷烟菊倍伤情。
[页]卷,册....[7520]654,19
第75笔
　　　　早发　罗邺
一点灯残鲁酒醒，已携孤剑事离程。愁看飞雪闻鸡唱，独向长空背雁行。
白草近关微有路（一作露），浊河连底冻无声。此中来往本迢递，况是驱羸客塞城。
[页]卷,册....[7520]654,19
第76笔
　　　　雁二首　罗邺
暮天新雁起汀洲，红蓼花开水国愁。想得故园今夜月，几人相忆在江楼。

早背胡霜过戍楼，又随寒日下汀洲。江南江北多离别，忍报年年两地愁。

[页]卷,册....[7520]654,19
第77笔
　　　　萤二首　罗邺
水殿清风玉户开，飞光千点去还来。无风无月长门夜，偏到阶前点绿苔。

裴回无烛冷无烟，秋迳莎庭入夜天。休向书窗来照字，近来红蜡满歌筵。

[页]卷,册....[7521]654,19
第78笔
　　　　看花　罗邺
花开只恐看来迟，及到愁如未看时。家在楚乡身在蜀，一年春色负归期。
[页]卷,册....[7521]654,19
第79笔
　　　　柳絮　罗邺
处处东风扑晚阳，轻轻醉粉落无香。就中堪恨隋堤上，曾惹龙舟舞凤凰。
[页]卷,册....[7521]654,19
第80笔
　　　　云　罗邺
纷纷霭霭遍江湖，得路为霖岂合无。莫使悠飏只如此，帝乡还更暖苍梧。
[页]卷,册....[7521]654,19
第81笔
　　　　芳草　罗邺
曲江岸上天街里，两地纵生车马多。不似（一作是）萋萋南浦见，晚来烟雨半相和。
[页]卷,册....[7521]654,19
第82笔
　　　　出都门　罗邺
青门春色一花开，长到花时把酒杯。自觉无家似潮水，不知归处去还来。
[页]卷,册....[7521]654,19
第83笔
　　　　宫中二首　罗邺
芳草长含玉辇尘，君王游幸此中频。今朝别有承恩处，鹦鹉飞来说似人。

虽然自小属梨园，不识先皇玉殿门。还是当时歌舞曲，今来何处最承恩。

[页]卷,册....[7521]654,19
第84笔
　　　　河湟　罗邺
河湟何计绝烽烟，免使征人更戍边。尽放农桑无一事，遣教知有太平年。
[页]卷,册....[7522]654,19
第85笔
　　　　闻子规　罗邺
蜀魄千年尚怨谁，声声啼血向花枝。满山明月东风夜，正是愁人不寐时。
[页]卷,册....[7522]654,19
第86笔
　　　　望仙（一本有台字）　罗邺
千山垒土望三山，云（一作望）鹤无踪羽卫还。若说神仙求便得，茂陵何事在（一作隔）人间。
[页]卷,册....[7522]654,19
第87笔
　　　　放鹧鸪　罗邺
好傍青山与碧溪，刺桐毛竹（一作羽）待双栖。花时迁客伤离别，莫向相思树上啼。
[页]卷,册....[7522]654,19
第88笔
　　　　骊山　罗邺
风摇岩桂露闻香，白鹿惊时出绕墙。不向骊山锁宫殿，可知仙去是明皇。
[页]卷,册....[7522]654,19
第89笔
　　　　梅花　罗邺
繁如瑞雪压枝开，越岭吴溪免用栽。却是五侯家未识，春风不放过江来。
[页]卷,册....[7522]654,19
第90笔
　　　　鸡冠花　罗邺
一枝秾艳对秋光，露滴风摇倚砌傍。晓景乍看何处似，谢家新染紫罗裳。
[页]卷,册....[7522]654,19
第91笔
　　　　汴河　罗邺
炀帝开河鬼亦悲，生民不独力空疲。至今呜咽东流水，似向清平怨昔时。
[页]卷,册....[7522]654,19
第92笔
　　　　渡江有感　罗邺
岸落残红锦雉飞，渡江船上夕阳微。一枝犹负平生意，归去何曾胜不归。
[页]卷,册....[7523]654,19
第93笔
　　　　题终南山僧堂　罗邺
九衢终日见南山，名利何人肯掩关。唯有吾师达真理，坐看霜树老云间。
[页]卷,册....[7523]654,19
第94笔
　　　　大散岭　罗邺
过往长逢日色稀，雪花如掌扑行衣。岭头却望人来处，特地身疑是鸟飞。
[页]卷,册....[7523]654,19
第95笔
　　　　嘉陵江　罗邺
嘉陵南岸雨初收，江似秋岚不煞流。此地终朝有行客，无人一为櫂扁舟。
[页]卷,册....[7523]654,19
第96笔
　　　　早行　罗邺
雨洒江声风又吹，扁舟正与睡相宜。无端戍鼓催前去，别却青山向晓时。
[页]卷,册....[7523]654,19
第97笔
　　　　黄河晓渡　罗邺
大河平野正穷秋，羸马羸僮古渡头。昨夜莲花峰下月，隔帘相伴到明愁。
[页]卷,册....[7523]654,19
第98笔
　　　　温泉　罗邺
一条春水漱莓苔，几绕玄宗浴殿回。此水贵妃曾照影，不堪流入旧宫来。
[页]卷,册....[7523]654,19
第99笔
　　　　秋怨　罗邺
梦断南窗啼晓鸟，新霜昨夜下庭梧。不知帘外如珪月，还照边城到晓无。
[页]卷,册....[7523]654,19
第100笔
　　　　叹别　罗邺
北来南去几时休，人在光阴似箭流。直待江山尽无路，始因抛得别离愁。
[页]卷,册....[7524]654,19
第101笔
　　　　送春　罗邺
欲别东风剩黯然，亦知春去有明年。世间争那人先老，更对残花一醉眠。
[页]卷,册....[7524]654,19
第102笔
　　　　蜡烛　罗邺
煖香红焰一时燃，缇幕初垂月落天。堪恨兰堂别离夜，如珠似泪滴樽前。
[页]卷,册....[7524]654,19
第103笔
　　　　陈宫　罗邺
白玉尊前紫桂香，迎春阁上燕双双。陈王半醉贵妃舞，不觉隋兵夜渡江。
[页]卷,册....[7524]654,19
第104笔
　　　　水帘　罗邺
万点飞泉下白云，似帘悬处望疑真。若将此水为霖雨，更胜长垂隔路尘。
[页]卷,册....[7524]654,19
第105笔
　　　　赏春（一作芳草，一作春游郁然有怀赋。）　罗邺
芳草和烟暖更青，闲门要路一时生。年年点检人间事，唯有春风不世情。
[页]卷,册....[7524]654,19
第106笔
　　　　叹平泉（一作伤平泉庄）　罗邺
生前几到此亭台，寻叹投荒去不回。若遣春风会人意，花枝尽合向南开。
[页]卷,册....[7524]654,19
第107笔
　　　　长安春雨　罗邺
兼风飒飒洒皇洲，能滞轻（一作春）寒阻胜游。半夜五侯池馆里，美人惊起为花愁。
[页]卷,册....[7524]654,19
第108笔
　　　　驾蜀回　罗邺
上皇西幸却归秦，花木依然满禁春。唯有贵妃歌舞地，月明空殿锁香尘。
[页]卷,册....[7525]654,19
第109笔
　　　　吴王古宫井二首　罗邺
古宫荒井曾平后，见说耕人又凿开。拾得玉衩镌敕字，当时恩泽赐谁来。

含青薜荔随金甃，碧砌磷磷生绿苔。莫言数尺无波水，曾与如花并照来。

[页]卷,册....[7525]654,19
第110笔
　　　　江帆　罗邺
别离不独恨蹄输，渡口风帆发更频。何处青楼方凭槛，半江斜日认归人。
[页]卷,册....[7525]654,19
第111笔
　　　　为人感赠　罗邺
歌舞从来最得名，如今老寄洛阳城。当时醉送龙骧曲，留与谁家唱月明。
[页]卷,册....[7525]654,19
第112笔
　　　　春江恨别　罗邺
望断长川一叶舟，可堪归路更沿流。垂来别处无人见，芳草斜阳满渡头。
[页]卷,册....[7525]654,19
第113笔
　　　　叹流水二首　罗邺
人间莫（一作虚）谩惜花落，花落明年依旧开。却最堪悲是流水，便同人事去（一作更）无回。

龙跃虬蟠旋作潭，绕红溅绿下东南。春风散入侯家去，漱齿花前酒半酣。

[页]卷,册....[7525]654,19
第114笔
　　　　落第东归　罗邺
年年春色独怀羞，彊向东归懒举头。莫道还家便容易，人间多少事堪愁。
[页]卷,册....[7525]654,19
第115笔
　　　　镜　罗邺
昔岁相知（一作宜）别有情，几（一作千）回磨拭始将行。如今老去（一作渐老）愁无限，抱（一作把）向闲窗却怕明。
[页]卷,册....[7526]654,19
第116笔
　　　　南行　罗邺
腊晴江煖𬸯鹈飞，梅雪香黏越女衣。鱼市酒村相识遍，短船歌月醉方归。
[页]卷,册....[7526]654,19
第117笔
　　　　公子行　罗邺
金（一作雕）鞍玉勒照花明，过后春（一作香）风特地生。半醉五侯门里出，月高犹在禁街行。
[页]卷,册....[7526]654,19
第118笔
　　　　春日偶题城南韦曲　罗邺
韦曲城南锦绣堆，千金不惜买花栽。谁知豪贵多羁束，落尽春红不见来。
[页]卷,册....[7526]654,19
第119笔
　　　　上东川顾尚书　罗邺
轻财重义真公子，长策沈机继武侯。龙节坐持兵十万，可怜三蜀尽无忧。
[页]卷,册....[7526]654,19
第120笔
　　　　过王濬墓　罗邺
埋骨千年近路尘，路傍碑号晋将军。当时若使无功业，早个耕桑到此坟。
[页]卷,册....[7526]654,19
第121笔
　　　　灞上感别　罗邺
灞水何人不别离，无家南北倚空悲。十年此路花时节，立马沾襟酒一卮。
[页]卷,册....[7526]654,19
第122笔
　　　　春日与友人话别　罗邺
酌坐对芳草，东风吹旅衣。最嫌驱马倦，自未有山归。
华发将时逼，青云计又非。离襟一沾洒，回首正残[7526]晖。
[页]卷,册....[7527]654,19
第123笔
　　　　竹　罗邺
翠叶才分细细枝，清阴犹未上阶墀。蕙兰虽许相依日，桃李还应笑后时。
抱节不为霜霰（一作雪）改，成林终与凤凰期。渭滨若更征贤相，好作渔竿系钓丝。
[页]卷,册....[7527]654,19
第124笔
　　　　边将　罗邺
马上乘秋欲建勋，飞狐夜斗出师频。若无紫塞烟尘事，谁识青楼歌舞人。
战骨沙中金镞在，贺筵花畔玉盘新。由来边卒皆如此，只是君门合杀身。
[页]卷,册....[7527]654,19
第125笔
　　　　巴南旅泊　罗邺
巴山惨别魂，巴水彻荆门。此地若重到，居人谁复存。
落帆红叶渡，驻马白云村。却羡南飞雁，年年到故园。
[页]卷,册....[7527]654,19
第126笔
　　　　河上逢友人　罗邺
知君意不浅，立马问生涯。薄业无归地，他乡便是家。
宵吟怜桂魄，朝起怯菱花。语尽黄河上，西风日又斜。
[页]卷,册....[7527]654,19
第127笔
　　　　偶题离亭　罗邺
万般名利不关身，况待山平海变尘。五月波涛争下峡，满堂金玉为何人。
谩夸浮世青云贵，未尽离杯白发新。谁似雨篷篷底客，渚花汀鸟自相亲。
[页]卷,册....[7527]654,19
第128笔
　　　　夏晚望嵩亭有怀　罗邺
正怜云水与心违，湖上亭高对翠微。尽日不妨凭槛望，终年未必有家归。
青蝉渐傍幽丛噪，白鸟时穿返照飞。此地又愁无计住，一竿何处是因依。
[页]卷,册....[7528]654,19
第129笔
　　　　途中寄友人　罗邺
秋庭怅望别君初，折柳分襟十载余。相见或因中夜梦，寄来多是隔年书。
携樽座外花空老，垂钓江头柳渐疏。裁得诗凭千里雁，吟来宁不忆吾庐。
[页]卷,册....[7528]654,19
第130笔
　　　　伤侯第　罗邺
世间荣辱半相和，昨日权门今雀罗。万古明君方纳谏，九江迁客更应多。
碧池草熟人偷钓，画戟春闲莺乱过。几许乐僮无主后，不离邻巷教笙歌。
[页]卷,册....[7528]654,19
第131笔
　　　　春日过寿安山馆　罗邺
旧国多将泉石亲，西游爱此拂行尘。帘开山色离亭午，步入松香别岛春。
谁肯暂安耕钓地，相逄谩叹路岐身。归期不及桃花水，江上何曾鲙雪鳞。
[页]卷,册....[7528]654,19
第132笔
　　　　吴门再逄方干处士　罗邺
天上高名（一作才）世上身，垂纶何不驾蒲轮。一朝卿相俱前席，千古篇章冠后人。
稽岭不归空挂梦，吴（一作燕）宫相值欲沾巾。吾王若致升平化，可独成周只渭滨。
[页]卷,册....[7528]654,19
第133笔
　　　　蝉[7528]　罗邺
才入新秋百感生，就中蝉噪最堪惊。能催时节凋双鬓，愁到（一作对）江山听一声。
不傍管弦拘醉态，偏依杨柳挠（一作引）离情。故园闻处犹惆怅，况是经年万里行。
[页]卷,册....[7529]654,19
第134笔
　　　　秋日留别义初上人　罗邺
塞寺穷秋别远师，西风一雁倍伤悲。每嗟尘世长多事，重到禅斋是几时。
霜岭自添红叶恨，月溪休和碧云词。关河回首便千里，飞锡南归讵可知。
[页]卷,册....[7529]654,19
第135笔
　　　　夏日宿灵岩寺宗公院　罗邺
寺入千岩石路长，孤吟一宿远公房。卧听半夜杉坛雨，转觉中峰枕簟凉。
花界已无悲喜念，尘襟自足是非妨。他年纵使重来此，息得心猿鬓已霜。
[页]卷,册....[7529]654,19
第136笔
　　　　冬日庙中书事呈栖白上人　罗邺
日高荒庙掩双扉，杉迳无人鸟雀悲。昨日江潮（一作湖）起归思，满窗风雨觉来时。
何堪身计长如此，闲尽炉灰却是疑。赖有碧云吟句客，禅余相访说新诗。
[页]卷,册....[7529]654,19
第137笔
　　　　夏日题远公北阁　罗邺
危阁压山冈，晴空疑鸟行。胜搜花界尽，响益梵音长。
有月堪先到，无风亦自凉。人烟纷绕绕，诸树共苍苍。
榻恋高楼语，瓯怜昼茗香。此身闲未得，驱马入残阳。
[页]卷,册....[7529]654,19
第138笔
　　　　秋蝶二首　罗邺
秦楼花发时，秦女笑相随。及到秋风日，飞来欲问谁。
[7529]
似厌栖寒菊，翩翩占晚阳。愁人如见此，应下泪千行。

[页]卷,册....[7530]654,19
第139笔
　　　　秋别　罗邺
别路垂〔杨〕（阳）柳，秋风凄管弦。青楼君去后，明月为谁圆。
[页]卷,册....[7530]654,19
第140笔
　　　　共友人看花　罗邺
愁将万里身，来伴看花人。何事独惆怅，古园还又春。
[页]卷,册....[7530]654,19
第141笔
　　　　行次　罗邺
终日长程复短程，一山行尽一山青。路傍君子莫相笑，天上由来有客星。
[页]卷,册....[7530]654,19
第142笔
　　　　凤州北楼　罗邺
城上层楼北望时，闲云远水自相宜。人人尽道堪图画，枉遣山翁醉习池。
[页]卷,册....[7530]654,19
第143笔
　　　　赠僧　罗邺
繁华举世皆如梦，今古何人肯暂闲。唯有东林学禅客，白头闲坐对青山。
[页]卷,册....[7530]654,19