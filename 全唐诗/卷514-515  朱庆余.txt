第1笔
　　　　泛溪　朱庆余
曲渚回花舫，生衣卧向风。鸟飞溪色里，人语棹声中。
余卉才分影，新蒲自作丛。前湾更幽绝，虽浅去犹通。
[页]卷,册....[5864]514,15
第2笔
　　　　宿陈处士书斋　朱庆余
结茅当此地，下马见高情。菰叶寒塘晚（一作浅），彬阴白石（一作光小径）明。
向炉（一作灯）新茗色，隔雪远钟声。闲得相逢少，吟多寐不成。
[页]卷,册....[5864]514,15
第3笔
　　　　上宣州沈大夫　朱庆余
科名继世古来稀，高步何年下紫微。帝命几会移重镇，时清犹望领春闱。
登朝旧友常思见，开幕贤人并望归。今日得游风化地，却回沧海有光辉。
[页]卷,册....[5864]514,15
第4笔
　　　　杭州送萧宝校书　朱庆余
马识清山路，人随白浪船。别君犹有泪，学道谩经年。
[页]卷,册....[5864]514,15
第5笔
　　　　送盛长史（盛随军）　朱庆余
莫辞东路远，此别岂闲行。职处中军要，官兼上佐荣。
野亭枫叶暗，秋水藕花明。拜省期将近，孤舟促去程。
[页]卷,册....[5865]514,15
第6笔
　　　　宿道士观　朱庆余
堂闭仙人影，空坛月露初。闲听道家子，盥漱读灵书。
[页]卷,册....[5865]514,15
第7笔
　　　　湖州韩使君置宴（一作陪韩中丞宴，不饮酒。）　朱庆余
老大成名（一作无成）仍足病，纵听丝竹也（一作亦）无欢。高情太守容闲坐，借与青山尽日看。
[页]卷,册....[5865]514,15
第8笔
　　　　题仙游寺　朱庆余
石抱龙堂藓石干，山遮白日寺门寒。长松瀑布饶奇状，曾有仙人驻鹤看。
[页]卷,册....[5865]514,15
第9笔
　　　　宫词　朱庆余
寂寂花时闭院门，美人相并立琼轩。含情欲说宫中事，鹦鹉前头不敢言。
[页]卷,册....[5865]514,15
第10笔
　　　　公子行　朱庆余
闲从（一作纵）结客冶游时，忘却红楼薄暮期。醉上黄金堤上去，马鞭捎断绿杨丝。
[页]卷,册....[5865]514,15
第11笔
　　　　送陈摽　朱庆余
满酌劝童仆，好（一作相）随郎马蹄。春风（一作花时）慎行李，莫上白铜鞮。
[页]卷,册....[5865]514,15
第12笔
　　　　寻古观[5865]　朱庆余
仙观会过知不远，花藏石室杳难寻。泉边白鹿闻人语，看过天（一作仙）坛渐入深（一作林）。
[页]卷,册....[5866]514,15
第13笔
　　　　南岭（一作岭南）路　朱庆余
越岭向南风景异，人人传说到京城。经冬来往不踏雪，尽在刺桐花下行。
[页]卷,册....[5866]514,15
第14笔
　　　　陪江州李使君重阳宴百花亭　朱庆余
闲携九日酒，共到百花亭。醉里求诗境，回看岛屿青。
[页]卷,册....[5866]514,15
第15笔
　　　　上张水部　朱庆余
出入门阑久，儿童亦有情。不忘将姓字，常（一作长）说向公卿。
每许连床坐，仍（一作时）容并马行。恩深转无语，怀抱甚（一作自）分明。
[页]卷,册....[5866]514,15
第16笔
　　　　凤翔西池与贾岛纳凉　朱庆余
四面无炎气，清池阔复深。蝶飞逢草住，鱼戏见人沉。
拂石安茶器，移床选树阴。几回同到此，尽日得闲吟。
[页]卷,册....[5866]514,15
第17笔
　　　　上汴州（一作淮南）令狐相公　朱庆余
罢相恩犹在，那容处静司。政严初领节，名重更因诗。
公事巡营外（一作后），戎装拜勒时。恭闻长与善，应念出身迟。
[页]卷,册....[5866]514,15
第18笔
　　　　送于中丞入蕃册立　朱庆余
上马生边思，戎装别众僚。双旌衔命重，空碛去程（一作城）遥。
迥没（一作出）沙中树，孤飞云外雕。蕃庭过册礼，[5866]几日却回（一作归）朝。
[页]卷,册....[5867]514,15
第19笔
　　　　送淮阴丁明府　朱庆余
之官未入境，已有爱人心。遣吏回中路，停舟对远林。
岛（一作鸟）声淮浪静，雨色（一作气）稻苗深。暇日公门掩，唯应伴客吟。
[页]卷,册....[5867]514,15
第20笔
　　　　送韦校书佐灵州幕　朱庆余
共知行处乐，犹惜此时分。职已为书记，官曾校典坟。
寒城初落叶，高戍远（一作树晚）生云。边事何须问，深谋祇在君。
[页]卷,册....[5867]514,15
第21笔
　　　　上江州李史君（一作员外）　朱庆余
起家声望重，自古更谁过。得在朝廷少，还因谏诤多。
经年愁瘴疠，几处遇（一作想）恩波。入境无余事，唯闻父老歌。
[页]卷,册....[5867]514,15
第22笔
　　　　发凤翔后涂中怀田少府　朱庆余
识君春（一作心）未半，意欲住（一作往）经秋。见酒连（一作聊）诗句，逢花跋马头。
别来唯独宿，梦里尚同游。所在求飧过，无因离（一作解）得愁。
[页]卷,册....[5867]514,15
第23笔
　　　　雪夜与真上人宿韩协律宅　朱庆余
斜雪微沾砌，空堂夜语清。逆风听（一作孤）漏短，回烛向楼明。
盥漱随禅伴，讴吟得野情。此欢那敢望，世贵丈夫名。
[页]卷,册....[5867]514,15
第24笔
　　　　与贾岛顾非熊无可上人宿万年姚少府宅　朱庆余
莫厌通宵坐（一作话），贫中会聚难。堂虚雪气入，灯在漏声残。
役思殷生病（一作成疾），当禅岂觉寒。开门各有事，非（一作谁）不惜余欢。
[页]卷,册....[5868]514,15
第25笔
　　　　震为苍筤竹　朱庆余
为擢东方秀，修然异众筠。青苍（一作葱）才映粉，蒙密正含春。
嫩箨沾微雨，幽根绝细尘。乍怜分径小，偏觉带新烟。
结实皆留凤，垂阴似庇人。顾唯（一作愿为）竿在手，深水挂鳞。
[页]卷,册....[5868]514,15
第26笔
　　　　题青龙寺　朱庆余
寺好因岗势，登临值夕阳。青山当佛阁，红叶满僧廊。
竹色连平地，虫声在上方。最怜东面静，为近楚城墙。
[页]卷,册....[5868]514,15
第27笔
　　　　送滕庶子致仕归江南　朱庆余
常怀独往意，此日去朝簪。丹诏荣归骑，清风满故林。
诸侯新起敬，遗老重相寻。在处饶山水，堪行慰所心。
[页]卷,册....[5868]514,15
第28笔
　　　　夏日题武功姚主簿（此下一本有斋字，一本有厅壁二字。）　朱庆余
亭午无公事，垂帘树色间。僧来茶灶动，吏去印床闲。
傍竹行寻（一作过）巷，当门立看山。吟诗老不倦，未省话官班。
[页]卷,册....[5868]514,15
第29笔
　　　　送张景宣下第东归（归扬州觐省）[5868]　朱庆余
归省值花时，闲吟落第诗。高情怜道在，公论觉才遗。
春雨连淮暗，私（一作官）船过马迟。离心可惆怅，为有入城期。
[页]卷,册....[5869]514,15
第30笔
　　　　送顾非熊下第归　朱庆余
但取诗名远，宁论下第频。惜为今日别，共受几年贫。
听雨宿吴（一作贝）寺，过江逢越人。知从本府荐，秋晚又辞亲。
[页]卷,册....[5869]514,15
第32笔
　　　　寻贾岛所居　朱庆余
求闲身未得，此日到京东。独在钟声外，相逢树（一作雪）色中。
谁言人渐老，所向意皆同。月上因留宿，移床对药丛。
[页]卷,册....[5869]514,15
第33笔
　　　　题毗陵上人院　朱庆余
院深终日静，落叶覆秋虫。盥漱新斋后，修行未老中。
映松山色远，隔水磬声通。此处宜清夜，高吟永与同。
[页]卷,册....[5869]514,15
第34笔
　　　　送李侍御入蕃　朱庆余
远使随双节，新官属外台。戎装非好武，书记本多才。
移帐（一作归使）依泉宿，迎人带雪来。心知玉关道，稀[5869]见一花开。
[页]卷,册....[5870]514,15
第35笔
　　　　望萧关　朱庆余
渐见风沙暗，萧关欲到时。儿童能探火，妇女解缝旗。
川绝衔鱼鹭，林多带箭麋。暂来戎马地，不敢苦吟诗。
[页]卷,册....[5870]514,15
第36笔
　　送韩校书赴江西幕　朱庆余
从军五湖外，终是称诗人。酒后愁将别，涂中过却春。
山桥槲叶暗，水馆燕巢新。驿舫迎应远，京书寄自频。
野情随到处，公务日关身。久共趋名利，龙钟独滞秦。
[页]卷,册....[5870]514,15
第37笔
　　　　题寄王秘书　朱庆余
唯求买（一作卖）药价，此外更无机。扶病看红叶，辞官著白衣。
断篱通野径，高树荫邻扉。时复留僧宿，余（一作游）人得见（一作见亦）稀。
[页]卷,册....[5870]514,15
第38笔
　　　　山居　朱庆余
归来青壁下，又见满篱霜。转觉琴斋静，闲从菊地荒。
山泉共鹿饮，林果让僧尝。时复收新药，随云过石梁。
[页]卷,册....[5870]514,15
第39笔
　　　　重过惟贞上人院　朱庆余
老去唯求静，都忘外学名。扫床秋叶满，对客远云生。
香阁闲留宿，晴阶暖共行。窗西暮山色，依旧入诗情。
[页]卷,册....[5870]514,15
第40笔
　　　　与石昼秀才过普照寺　朱庆余
问人知寺路，松竹暗春山。潭黑龙应在，巢空鹤未还。
经年为客倦，半日与僧闲。更共尝新茗，闻钟笑语间。
[页]卷,册....[5871]514,15
第41笔
　　　　题任处士幽居　朱庆余
惜与幽（一作故）人别，停舟对草堂。湖云侵卧位，杉露滴茶床。
山月吟诗在，池花觉后香。生涯无一物，谁与读书粮。
[页]卷,册....[5871]514,15
第42笔
　　　　送僧往太原谒李司空　朱庆余
已共邻房别，应无更住心。中时过野店，后夜宿寒林。
寺去人烟远，城连塞雪深。禅余得新句，堪对上公吟。
[页]卷,册....[5871]514,15
第43笔
　　　　将之上京别淮南书记李侍御　朱庆余
心（一作此）地偶相见，语多为别离。诗成公府晚，路入翠微寒。
逢石自应坐，有花谁共看。身为当（一作惟当随）去雁，云尽到长安。
[页]卷,册....[5871]514,15
第44笔
　　　　韩协律相送精舍读书四韵奉寄呈陆补阙　朱庆余
白鹤西山别，更看上去船。遥知寻寺路，应念宿江烟。
到处无闲日，回期已隔年。何因陪夜坐，清论谏臣边。
[页]卷,册....[5871]514,15
第45笔
　　　　过苏州晓上人院[5871]　朱庆余
夏满律当清，无中景自生。移松不避远，取石亦亲行。
经岸离时少，绳床著处平。若将林下比，应只欠泉声。
[页]卷,册....[5872]514,15
第46笔
　　　　送僧游缙云　朱庆余
但望青山去，何山不是缘。寺幽堪讲律，月冷称当禅。
水落无风夜，猿吟欲雨天。寻师若有路，终作缓归年。
[页]卷,册....[5872]514,15
第47笔
　　　　赠道者　朱庆余
自识来清瘦，寻常语论真。药成休伏火，符验不传人。
独有年过鹤，曾无病到身。潜教问弟子，居处与谁邻。
[页]卷,册....[5872]514,15
第48笔
　　　　杭州卢录事山亭　朱庆余
山色满公署，到来诗景饶。解衣临曲榭，隔竹见红蕉。
清漏焚香夕，轻岚视事朝。静中看锁印，高处见迎潮。
曳履庭芜近，当身树叶飘。傍城余菊在，步入一仙瓢。
[页]卷,册....[5872]514,15
第49笔
　　　　送品上人入秦（一作北游）　朱庆余
独去何人见，林塘共寂寥。生缘闻磬早，觉路出尘遥。
江雪沾新草，秦园发故条。心知禅定处，石室对（一作映）芭蕉。
[页]卷,册....[5872]514,15
第50笔
　　　　题蔷薇花　朱庆余
四面（一作绕架）垂条密，浮阴（一作云）入夏清。绿阴伤手刺，红堕断肠英。
粉著蜂须腻，光凝蝶翅明。雨中（一作来[5872]）看亦好，况复值初晴。
[页]卷,册....[5873]514,15
第51笔
　　　　题胡氏溪亭　朱庆余
亭与溪相近，无时不有风。涧松生便黑，野藓看多红。
雨足秋声后，山沈夜色中。主人能守静，略与客心同。
[页]卷,册....[5873]514,15
第52笔
　　　　看涛　朱庆余
不知来远近，但见白峨峨。风雨驱寒玉（一作翻前驻），鱼龙迸上波。
声长势未尽，晓去夕还过。要路横天堑，其如造化何。
[页]卷,册....[5873]514,15
第53笔
　　　　和刘补阙秋园寓兴之什十首　朱庆余
闲园清气满，新兴日堪追。隔水蝉鸣后，当簷雁过时。
雨余槐穟重，霜近药苗衰。不以（一作似）朝簪贵，多将野客期。

谁言高静意，不异在衡茅。竹冷人离洞，天晴鹤出巢。
深篱藏白菌，荒蔓露青匏。几见中宵月，清光坠树梢。

逍遥人事外，杖屡入杉萝。草色寒犹在，虫声晚渐多。
静逢山鸟下，幽称野僧过。几许新开菊，闲从落叶和。

留情清景宴，朝罢有余闲。蝶散红兰外，萤飞白露间。
墙高微见寺，林静远分山。吟足期相访，残阳自掩关。
[5873]
深斋当独处，讵肯厌秋声。翠筱寒愈静，孤花晚更明。
每因逢石坐，多见抱书行。入夜听疏杵，遥知耿此情。

苍翠经宵在，园卢景自深。风凄欲去燕，月思向来砧。
碧石当莎迳，寒烟冒竹林。杯瓢闲寄咏，清绝是知音。

门巷唯苔藓，谁言不称贫。台闲人下晚，果熟鸟来频。
石脉潜通井，松枝静离尘。残蔬得晴（一作雨）后，又见一番新。

卷帘天色静，近濑觉衣单。蕉叶犹停翠，桐阴已爽寒。
云从高处望，琴爱静时弹。正去重阳近，吟秋意未阑。

竹迳通邻圃，清深称独游。虫丝交影细，藤子坠声幽。
积润苔纹厚，迎寒荠叶稠。闲来寻古画，未废执茶瓯。

风物已萧飒，晚烟生霁容。斜分紫陌树，远隔翠微钟。
宿客论文静，闲灯落烬重。无穷林下意，真得古人风。

[页]卷,册....[5874]514,15
第54笔
　　　　上翰林蒋防舍人　朱庆余
清重可过知内制，从前礼绝外庭人。看花在处多随驾，召宴无时不及旬。
马自赐来骑觉稳，诗缘得后意长新。应怜独在文场久，十有余年浪过春。
[页]卷,册....[5874]514,15
第55笔
　　　　上翰林李舍人[5874]　朱庆余
记得早年曾拜识，便怜孤进赏文章。免令汩没惭时辈，与作声名彻举场。
一自凤池承密旨，今因世路接余光。云泥虽隔思长在，纵使无成也不望。
[页]卷,册....[5875]514,15
第56笔
　　　　题章正字道正新居（孝标）　朱庆余
独在御楼南畔住，声涯还似旧时贫。全无竹可侵行迳，一半花犹属别人。
吟处不妨嫌鼓闹，眼前唯称与僧邻。近来渐觉青莎巷，车马过从已有尘。
[页]卷,册....[5875]514,15
第57笔
　　　　送李余及第归蜀　朱庆余
从得高科名转盛，亦言归去满城知。发时谁不开筵送，到处人争与马骑。
剑路红蕉明栈阁，巴村绿树荫神祠。乡中后辈游门馆，半是来求近日诗。
[页]卷,册....[5875]514,15
第58笔
　　　　送（一作和）唐中丞开淘西湖夏日游泛因书示郡人　朱庆余
萍岸新淘见碧霄，中流相去忽成遥。空余孤屿来诗景，无复横槎碍柳条。
红旆路幽山翠湿，锦帆风起浪花飘。共知浸润同雷泽，何虑川源有旱苗。
[页]卷,册....[5875]514,15
第59笔
　　　　过旧宅（一作题王侯废宅）　朱庆余
古巷戟门谁旧宅，早曾闻说属官家。更无新燕来巢屋，唯有闲人去看花。
空厩欲摧尘满枥，小池初涸草侵沙。荣华事歇皆（一作多）如此，立马踟蹰到（一作对）日斜。
[页]卷,册....[5875]514,15
第60笔
　　　　鄂渚（一作夏口）送白舍人赴杭州　朱庆余
岂知鹦鹉洲边路，得见凤皇池上人。从此不同诸客礼，故乡西与郡城邻。
[页]卷,册....[5875]514,15
第61笔
　　　　题崔驸马林亭　朱庆余
选居幽近御街东，易得诗人聚会同。白练鸟飞深竹里，朱弦琴在乱书中。
亭开山色当高枕，楼静箫声落远风。何事宦涂犹寂寞，都缘清苦道难通。
[页]卷,册....[5876]514,15
第62笔
　　　　赠韩协律　朱庆余
永日微吟在竹前，骨清唯爱漱寒泉。门闲多有投文客，身病长无买药钱。
岭寺听猿频独宿，湖亭避宴动经年。亲知尽怪疏荣禄，的是将心暗学禅。
[页]卷,册....[5876]514,15
第63笔
　　　　自萧关望临洮　朱庆余
玉关西路出临洮，风卷边沙入马毛。寺寺院中无竹树，家家壁上有弓刀。
惟怜战士垂金甲，不尚游人著白袍。日幕独吟秋色里，平原一望戍楼高。
[页]卷,册....[5876]514,15
第64笔
　　　　送崔约下第归淮南觐省　朱庆余
远忆拜亲留不住，出门行计与谁同。程涂半是依船上，请谒多愁值雨中。
堰水静连堤树绿，村桥时映野花红。回期须及来春事，莫便江边逐钓翁。
[页]卷,册....[5876]514,15
第65笔
　　　　羽林郎　朱庆余
紫髯年少奉恩初，直阁将军尽不如。酒后引兵围百草，风前驻旆领边书。
宅将公主同时赐，官与中郎共日除。大笑鲁儒年四十，腰间犹未识金鱼。
[页]卷,册....[5876]514,15
第66笔
　　　　归故园[5876]　朱庆余
桑柘骈阗数亩间，门前五柳正堪攀。尊中美酒长须满，身外浮名总是闲。
竹迳有时风为扫，柴门无事日常关。于焉已是忘机地，何用将金别买山。
[页]卷,册....[5877]514,15
第67笔
　　　　同（一作闻）友人看花　朱庆余
寻花不问春深浅，纵是残红也入诗。每个树边行一匝，谁家园里最多时。
[页]卷,册....[5877]514,15
第68笔
　　　　种花　朱庆余
忆昔两京官道上，可怜桃李画阴垂（一作尽成蹊）。不知谁作巡花使，空记玄宗遣种时。
[页]卷,册....[5877]514,15
第69笔
　　　　早发庐江涂中遇雪寄李侍御　朱庆余
芦苇声多雁满陂，湿云连野见山稀。遥知将吏相逢处，半是春城贺雪归。
[页]卷,册....[5877]514,15
第70笔
　　　　登望云亭招友　朱庆余
日日恐无云可望，不辞逐静望来频。共知亭下眠云远，解到上头能几人。
[页]卷,册....[5877]514,15
第71笔
　　　　刘补阙西亭晚宴　朱庆余
虫声已尽菊花干，共立（一作五老）松阴向晚寒。对酒看山俱惜去，不知斜月（一作残日）下栏干。
[页]卷,册....[5877]514,15
第72笔
　　　　送长安罗少府　朱庆余
科名再得年犹少，今日休官更觉贤。去国已辞趋府伴，向家还入渡江船。
雪晴新雁斜行出，潮落残云远色鲜。在处若逢山水住，到时应不及秋前。
[页]卷,册....[5877]514,15
第73笔
　　　　林下招胡长官（一作寄招胡明府）[5877]　朱庆余
语低清貌似休粮，称著朱衣入草堂。销暑近来无别物，桂阴当午满绳床。
[页]卷,册....[5878]514,15
第74笔
　　　　与真上人一二禅师题玢寺主院　朱庆余
杖屦相随任（一作在）处便，不唯空寄上方眠。归时亦取湖边路（一作去），晚映枫林共上船。
[页]卷,册....[5878]514,15
第75笔
　　　　寻僧　朱庆余
吟背春城出草迟，天晴紫阁赴僧期。山边树下行人少，一派新（一作清）泉日午时。
[页]卷,册....[5878]514,15
第76笔
　　　　题王丘长史宅　朱庆余
更无人吏在门前，不似居官似学仙。药气暗侵朝服上，花阴晚到簿书边。
玉琴闲把看山坐，筒簟长铺与客眠。时见街中骑瘦马，低头只是为诗篇。
[页]卷,册....[5878]514,15
第77笔
　　　　寄刘少府　朱庆余
唯爱图书兼古器，在官犹自（一作似）未离贫。更闻县去青山近，称与诗人作主人。
[页]卷,册....[5878]514,15
第78笔
　　　　哭胡遇　朱庆余
寻僧昨曰尚相随，忽见绯幡意可知。题处旧诗休更读，买（一作置）来新马忆曾骑。
不应随分空营奠，终拟求人与立碑。每向宣阳里中过，遥闻哭临泪先垂。
[页]卷,册....[5878]514,15
第79笔
　　　　自述　朱庆余
诗人甘寂寞，居处遍苍苔。后夜蟾光满，邻家树影来。
岂知莲帐好，自爱草堂开。愿答相思意，援毫愧不才。
[页]卷,册....[5878]514,15
第80笔
　　　　省试晦日与同志昆明池泛舟　朱庆余
故人同泛处，远色望中明。静见沙痕露，微思月魄生。
周回余雪在，浩渺暮云平。戏鸟随兰棹，空波荡石鲸。
劫灰难问理，岛树偶知名。自省曾追赏，无如此日情。
[页]卷,册....[5879]515,15
第81笔
　　　　送崔拾遗赴阙　朱庆余
清貌凌寒玉，朝来拜拾遗。行承天子诏，去感主人知。
剑佩分班日，风霜独立时。名高住不得，非与九霄期。
[页]卷,册....[5879]515,15
第82笔
　　　　酬李处士见赠　朱庆余
干上非无援，才多却累身。云霄未得路，江海作闲人。
久别唯谋道，相逢不话贫。行藏一如此，可便老风尘。
[页]卷,册....[5879]515,15
第83笔
　　　　送僧游温州　朱庆余
夏满随所适，江湖非系缘。卷经离峤寺，隔苇上秋船。
水落无风夜，猿啼欲雨天。石门期独往，谢守有遗篇。
[页]卷,册....[5879]515,15
第84笔
　　　　梦谢亭　朱庆余
梦后何人见，孤亭似旧时。褰开诚得地，冥感竟因诗。
不往过应少，悲来下独迟。顾惭非谢客，灵贶杳难追。
[页]卷,册....[5880]515,15
第85笔
　　　　河亭　朱庆余
孤亭临绝岸，猿鸟识幽蹊。花落曾谁到，诗成独未题。
潮痕经雨在，石笋与杉齐。谢守便登陟，秋来屐齿低。
[页]卷,册....[5880]515,15
第86笔
　　　　送吴秀才之山西　朱庆余
泽潞西边路，兰桡北去人。出门谁恨别，投分不缘贫。
杯酒从年少，知音在日新。东湖发诗意，夏卉竟如春。
[页]卷,册....[5880]515,15
第87笔
　　　　和处州严郎中游南溪　朱庆余
四望非人境，从前洞穴深。潭清蒲远岸，岚积树无阴。
看草初移屐，扪萝忽并簪。世嫌山水僻，谁伴谢公吟。
[页]卷,册....[5880]515,15
第88笔
　　　　秋宵宴别卢侍御　朱庆余
风亭弦管绝，玉漏一声新。绿茗香醒酒，寒灯静照人。
清班无意恋，素业本来贫。明发青山道，谁逢去马尘。
[页]卷,册....[5880]515,15
第89笔
　　　　酬于欣校书见贻（第一句缺一字，第二句缺三字。）[5880]　朱庆余
能□得从军，清嬴□□□。绮罗徒满目，山水不离心。
暂别愁花老，相思倚竹阴。家贫无以养，未可话抽簪。
第90笔
　　　　送石协律归吴兴别业　朱庆余
识来无定居，此去复何如。一与耕者遇，转将朝客疏。
资身唯（一作空）药草（一作石），教子但诗书。曾许黄庭本，斯言岂合（一作复）虚。
[页]卷,册....[5881]515,15
第91笔
　　　　同卢校书游新兴寺　朱庆余
山深云景别，有寺亦堪过。才子将迎远，林僧气性和。
潭清蒲影定，松老鹤声多。岂不思公府，其如野兴何。
[页]卷,册....[5881]515,15
第92笔
　　　　送马秀才　朱庆余
清貌不识睡，见来尝苦吟。风尘归省日，江海寄家心。
与鹤期前岛，随僧过远林。相于竟何事，无语与知音。
[页]卷,册....[5881]515,15
第93笔
　　　　赠律师院　朱庆余
粉壁通莲径，扁舟到不迷。苇声过枕上，湖色满窗西。
但见修行苦，谁论夏腊低。闲看种来树，已觉与身齐。
[页]卷,册....[5881]515,15
第94笔
　　　　送僧往台岳　朱庆余
五城初罢讲，海上忆闲行。触雪麻衣静，登山竹锡轻。
天寒岳寺出，日晚岛泉清。坐与幽期遇，何人识此[5881]情。
[页]卷,册....[5882]515,15
第95笔
　　　　送惠雅上人西游　朱庆余
五湖僧独往，此去与谁期。兴远常怜鹤，禅余肯废诗。
望云回寺晚，为讲到城迟。还想安居日，应当后夏时。
[页]卷,册....[5882]515,15
第96笔
　　　　将之上京留别淮南书记李侍御　朱庆余
半似无名位，门当静处开。人心皆向德，物色不供才。
酒兴春边过，军谋意外来。取名荣相府，却虑诏书催。
[页]卷,册....[5882]515,15
第97笔
　　　　送祝秀才归衢州　朱庆余
旧隐谷溪上，忆归年已深。学徒花下别，乡路雪边寻。
骑吏陪春赏，江僧伴晚吟。高科如在意，当自惜光阴。
[页]卷,册....[5882]515,15
第98笔
　　　　过孟浩然旧居　朱庆余
命合终山水，才非不称时。冢边空有树，身后独无儿。
散尽诗篇本，长存道德碑。平生谁见重，应只是王维。
[页]卷,册....[5882]515,15
第99笔
　　　　送虚上人游天台　朱庆余
青冥通去路，谁见独随缘。此地春前别，何山夜后禅。
石桥隐深树，朱阙见晴天。好是修行处，师当住几年。
[页]卷,册....[5882]515,15
第100笔
　　　　孔尚书致仕因而有寄赠　朱庆余
高人心易足，三表乞身闲。与世长疏索，唯僧得往还。
直声留阙下，生事（一作计）在林间。时复逢清（一作晴）景，乘车看远山。
[页]卷,册....[5883]515,15
第101笔
　　　　和处州韦使君新开南溪　朱庆余
地里光图识，樵人共说深。悠然想高躅，坐使变荒岑。
疏凿因殊旧，亭台亦自今。静容猿暂下，闲与鹤同寻。
转旆驯禽起，褰帷瀑溜侵。石稀潭见底，岚暗树无阴。
跻险难通屐，攀栖称抱琴。云风开物意，潭水识人心。
携榼巡花遍，移舟惜景沈。世嫌山水僻，谁伴谢公吟。
[页]卷,册....[5883]515,15
第102笔
　　　　送罗先辈书记归后却还闽中留别　朱庆余
同是越人从小别，忽归乡里见皆惊。湖边访旧知谁在，暮下留欢但觉荣。
望岭又生红槿思，登车岂倦白云程。况当季父乘恩日，廉问南州政已成。
[页]卷,册....[5883]515,15
第103笔
　　　　送浙东陆中丞　朱庆余
坐将文教镇藩维，花满东南圣主知。公务肯容私暂入，丰年长与德相随。
无贤不是朱门客，有子皆如玉树枝。自爱此身居乐土，咏歌林下日（一作自）忘疲。
[页]卷,册....[5883]515,15
第104笔
　　　　送元处士游天台　朱庆余
青冥路口绝人行，独与僧期上赤城。树列烟岚春更好，溪藏冰雪夜偏明。
空山雉雊禾苗短，野馆风来竹气清。若过石桥看瀑布，不妨高处便题名。
[页]卷,册....[5883]515,15
第105笔
　　　　吴兴新堤　朱庆余
春堤一望思无涯，树势还同水势斜。深映菰蒲三十里，晴分功利几千家。
谋成既不劳人力，境远偏宜隔浪花。若与青山长作固，汀洲肯恨柳丝（一作条）遮。
[页]卷,册....[5884]515,15
第106笔
　　　　酬萧员外见寄　朱庆余
麦风吹雨正徘徊，忽报书从郡合来。道薄谬应宗伯选，诗成徒费谢公才。
九宵示路空知感，十上（一作载）惊魂尚未回。胜寄幸容溪馆宿，龙钟惭见妓筵开。
傥期霁后陪新兴，一滴还须当一杯。
[页]卷,册....[5884]515,15
第107笔
　　　　台州郑员外郡斋双鹤　朱庆余
丹顶分明音响别，况闻来处隔云涛。情悬碧落飞何晚，立近清池意自高。
向夜双栖惊玉漏，临轩对舞拂朱袍。仙郎为尔开笼早，莫虑回翔损羽毛。
[页]卷,册....[5884]515,15
第108笔
　　　　送窦秀才　朱庆余
江南才子日纷纷，少有篇章得似君。清话未同山寺宿，离歌已向客亭闻。
梅天马上愁黄鸟，泽国帆前见白云。通籍名高年又少，回头应笑晚从军。
[页]卷,册....[5884]515,15
第109笔
　　　　送邵州林使君　朱庆余
轩车此去也逢时，地近（一作属）湘南颇入诗。一月计程那是远，中年出守未为迟。
水边花气熏章服，岭上岚光照（一作湿）画旗。想得化行风土变，州人应为立生祠。
[页]卷,册....[5884]515,15
第110笔
　　　　送饶州张使君[5884]　朱庆余
白头为郡清秋别，山水南行岂觉赊。楚老只（一作已）应思入境，吴儿从此去移家。
馆依高岭分樟叶，路出重江见苇花。务退唯当吟咏苦，留心曾不在生（一作天）涯。
[页]卷,册....[5885]515,15
第111笔
　　　　题开元寺　朱庆余
西入山门十里程，粉墙书字甚分明。萧帝坏陵深虎迹，广师遗院闭松声。
长廊画剥僧形影，石壁尘昏客姓名。何必更将空色遣，眼前人事是浮生。
[页]卷,册....[5885]515,15
第112笔
　　　　与庞复言携酒望洞庭　朱庆余
南湖春色通平远，贪记诗情忘酒杯。帆自巴陵山下过，雨从神女峡边来。
青蒲映水疏还密，白鸟翻空去复回。尽日与君同看望，了然胜见画屏开。
[页]卷,册....[5885]515,15
第113笔
　　　　送浙东周判官　朱庆余
久闻从事沧江边，谁谓无官已白头。来备戎装嘶数骑，去持丹诏入孤舟。
蝉鸣远驿（一作驿树）残阳树（一作远），鹭起湖田片（一作夕）雨秋。到日重陪丞相宴，镜湖新月在城楼。
[页]卷,册....[5885]515,15
第114笔
　　　　塞下曲　朱庆余
万里去（一作事）长征，连年惯野营。入群来择马，抛伴去擒生。
箭撚雕翎阔，弓盘鹊角轻。问看行近远，西过受降城。
[页]卷,册....[5885]515,15
第115笔
　　　　送僧　朱庆余
客行皆有为（一作求），师去是闲游。野望携金策，禅栖寄（一作倚）石楼。
山深松翠冷，潭静菊花秋。几处题青壁，[5885]袈裟溅瀑流。
[页]卷,册....[5886]515,15
第116笔
　　　　望早日　朱庆余
窗下闻鸡后，苍茫映远林。才分天地色，便禁虎狼心。
是处程涂远，何山洞府深。此时堪伫望，万象豁尘襟。
[页]卷,册....[5886]515,15
第117笔
　　　　旅中秋月有怀　朱庆余
久客未还乡，中秋倍可伤。暮天飞旅雁，故国在衡阳。
岛外归云迥，林间坠叶黄。数宵千里梦，时见旧书堂。
[页]卷,册....[5886]515,15
第118笔
　　　　十六夜月　朱庆余
昨夜忽已过，冰轮始觉亏。孤光犹不定，浮世更堪疑。
影落澄江海，寒生静路岐。皎然银汉外，长有众星随。
[页]卷,册....[5886]515,15
第119笔
　　　　行路难　朱庆余
世事浇浮后，艰难象此生。人心不自足，公道为谁平。
德丧淳风尽，年荒蔓草盈。堪悲山下路，非祗客中行。
[页]卷,册....[5886]515,15
第120笔
　　　　闲居冬末寄友人　朱庆余
短亭分袂后，倚槛思偏孤。雨雪落残腊，轮蹄在远涂。
人情难故旧，草色易凋枯。共有男儿事，何年入帝都。
[页]卷,册....[5886]515,15
第121笔
　　　　望九疑　朱庆余
浮生犹役役，未得便寻真。白日如无路，青山岂有人。
烟收遥岫小，雨过晚川新。倚杖何凝望，中宵梦往频。
[页]卷,册....[5887]515,15
第122笔
　　　　赠陈逸人　朱庆余
乐道辞荣禄，安居桂水东。得闲多事外，知足少年中。
药圃无凡草，松庭有素风。朝昏吟步处，琴酒与谁同。
[页]卷,册....[5887]515,15
第123笔
　　　　湖中闲夜遣兴　朱庆余
钓艇同琴酒，良宵背水滨。风波不起处，星月尽随身。
浦迥湘烟卷，林香岳气春。谁知此中兴，宁羡五湖人。
[页]卷,册....[5887]515,15
第124笔
　　　　题娥皇庙　朱庆余
娥皇挥涕处，东望九疑天。往事难重问，孤峰尚惨然。
夜深寒峒响，秋近碧萝鲜。未省明君意，遗踪万古传。
[页]卷,册....[5887]515,15
第125笔
　　　　送友人赴举（第一句、第七句并缺二字）　朱庆余
世路□□久，嗟君进取身。十年虽苦志，万里托何人。
处困非乖道，求名本为亲。惟应□□意，先与化龙鳞。
[页]卷,册....[5887]515,15
第126笔
　　　　中秋月[5887]　朱庆余
自古分功定，唯应缺又盈。一宵当皎洁，四海尽澄清。
静觉风微起，寒过雪乍倾。孤高稀此遇，吟赏倍牵情。
[页]卷,册....[5888]515,15
第127笔
　　　　宿山居　朱庆余
山店灯前客，酬身未有媒。乡关贫后别，风雨夜深来。
上国求丹桂，衡门长绿苔。堪惊双鬓雪，不待岁寒催。
[页]卷,册....[5888]515,15
第128笔
　　　　夏末留别洞庭知己　朱庆余
清秋时节近，分袂独凄然。此地折高柳，何门听暮蝉。
浪摇湖外日，山背楚南天。空感迢迢事，荣归在几年。
[页]卷,册....[5888]515,15
第129笔
　　　　过洞庭　朱庆余
帆挂狂风起，茫茫既往时。波涛如未息，舟楫亦堪疑。
旅雁投孤岛，长天下四维。前程有平处，谁敢与心期。
[页]卷,册....[5888]515,15
第130笔
　　　　旅中过重阳　朱庆余
一岁重阳至，羁游在异乡。登高思旧友，满目是穷荒。
草际飞云片，天涯落雁行。故山篱畔菊，今日为谁黄。
[页]卷,册....[5888]515,15
第131笔
　　　　送人下第归　朱庆余
独立身难达，新春与志违。异乡青草长，故国白头归。
岸阔湖波溢，程遥楚岫微。高秋期再会，此去莫忘[5888]机。
[页]卷,册....[5889]515,15
第132笔
　　　　叙吟　朱庆余
雅道辛勤久，潜疑鬓雪侵。未能酬片善，难更免孤吟。
有景皆牵思，无愁不到心。遥天一轮月，几夜见西沈。
[页]卷,册....[5889]515,15
第133笔
　　　　塞下感怀　朱庆余
塞下闲为客，乡心岂易安。程涂过万里，身事尚孤寒。
竟日风沙急，临秋草木残。何年方致主，时拂剑尘看。
[页]卷,册....[5889]515,15
第134笔
　　　　宿江馆　朱庆余
江馆迢遥处，知音信渐赊。夜深乡梦觉，窗下月明斜。
起雁看荒草，惊波尚白沙。那堪动乡思，故国在天涯。
[页]卷,册....[5889]515,15
第135笔
　　　　早梅　朱庆余
天然根性异，万物尽难陪。自古承春草，严冬斗雪开。
艳寒宜雨露，香冷隔尘埃。堪把依松竹，良涂一处栽。
[页]卷,册....[5889]515,15
第136笔
　　　　夏日访贞上人院　朱庆余
炎夏寻灵境，高僧澹荡中。命棋隈绿竹，尽日有清风。
流水离经阁，闲云入梵宫。此时祛万虑，直似出尘笼。
[页]卷,册....[5889]515,15
第137笔
　　　　春日旅次　朱庆余
林中莺又啭，为客恨因循。故里遥千里，青春过数春。
弟兄来渐少，岁月去何频。早晚荣（一作营）归计，中堂会所亲。
[页]卷,册....[5890]515,15
第138笔
　　　　赠至寂禅师　朱庆余
处世唯披衲，禅门几岁寒。法空无所染，性悟不多看。
竟日门长掩，相逢草自残。有时寻道侣，飞锡度峰峦。
[页]卷,册....[5890]515,15
第139笔
　　　　闲居即事　朱庆余
深嶂多幽景，闲居野兴清。满庭秋雨过，连夜绿苔生。
石面横琴坐，松阴采药行。超然尘事外，不似绊浮名。
[页]卷,册....[5890]515,15
第140笔
　　　　废宅花　朱庆余
数树荒庭上，芬芳映绿苔。自缘逢暖发，不是为人开。
色艳莺犹在，香消蝶已回。相从无胜事，谁向此倾杯。
[页]卷,册....[5890]515,15
第141笔
　　　　寄友人　朱庆余
当代知音少，相思在此身。一分南北路，长问往来人。
是处应为客，何门许扫尘。凭书正惆怅，蜀魄数声新。
[页]卷,册....[5890]515,15
第142笔
　　　　涂中感怀[5890]　朱庆余
世上名利牵，涂中意惨然。到家能几日，为客便经年。
迹似萍随水，情同鹤在田。何当功业（一作勤苦）遂，归路下遥天。
[页]卷,册....[5891]515,15
第143笔
　　　　赠道者　朱庆余
独住神仙境，门当瀑布开。地多临水石，行不惹尘埃。
风起松花散，琴鸣鹤翅回。还归九天上，时有故人来。
[页]卷,册....[5891]515,15
第144笔
　　　　长安春日野中　朱庆余
青春思楚地，闲步出秦城。满眼是岐路，何年见弟兄。
烟霞装媚景，霄汉指前程。尽日徘徊处，归鸿过玉京。
[页]卷,册....[5891]515,15
第145笔
　　　　长城　朱庆余
秦帝防胡虏，关心倍可嗟。一人如有德，四海尽为家。
往事乾坤在，荒基草木遮。至今徒者骨，犹自哭风沙。
[页]卷,册....[5891]515,15
第146笔
　　　　酬李躔侍御　朱庆余
此去非关兴，君行不当游。无因两处马，共饮一溪流。
[页]卷,册....[5891]515,15
第147笔
　　　　别李侍御后亭夜坐却寄　朱庆余
已作亭下别，未忘灯下情。吟多欲就枕，更漏转分明。
[页]卷,册....[5891]515,15
第148笔
　　　　题钱宇别墅[5891]　朱庆余
林居向晚饶清景，惜去非关恋酒杯。石净每因杉露滴，地幽渐觉水禽来。
药蔬秋后供僧尽，竹杖吟中望月回。红叶闲飘篱落迥，行人远见草堂开。
[页]卷,册....[5892]515,15
第149笔
　　　　近试上张籍水部（一作闺意献张水部）　朱庆余
洞房昨夜停红烛，待晓堂前拜舅姑。〔妆〕（装）罢低声问夫婿，画眉深浅入时无。
[页]卷,册....[5892]515,15
第150笔
　　　　留别卢玄休归荆门　朱庆余
江边离别心，言罢各沾襟。以我去帆远，知君离恨深。
云开孤岛出，浪起白鸥沈。更作来年约，阳台许伴寻。
[页]卷,册....[5892]515,15
第151笔
　　　　采莲　朱庆余
隔烟花草远蒙蒙，恨个来时路不同。正是停桡相遇处，鸳鸯飞去（一作出）急流中。
[页]卷,册....[5892]515,15
第152笔
　　　　都门晚望　朱庆余
绿槐花坠御沟边，步出都门雨后天。日暮野人耕种罢，烽楼原上一条烟。
[页]卷,册....[5892]515,15
第153笔
　　　　舜井　朱庆余
碧甃磷磷不记年，青萝锁在小山颠。向来下视千山水，疑是苍梧万里天。
[页]卷,册....[5892]515,15
第154笔
　　　　商州王中丞留吃枳壳　朱庆余
方物就中名最远，只应愈疾味偏佳。若交尽乞（一作吃）人人与，采尽商山枳壳花。
[页]卷,册....[5892]515,15
第155笔
　　　　登玄都阁[5892]　朱庆余
野色晴宜上阁看，树阴遥映御沟寒。豪家旧宅无人住，空见朱门锁牡丹。
[页]卷,册....[5893]515,15
第156笔
　　　　赠凤翔柳司录　朱庆余
杏园北寺题名日，数到如今四十年。点检生涯与官职，一茎野竹在身边。
[页]卷,册....[5893]515,15
第157笔
　　　　啄木儿　朱庆余
丁丁向晚急还稀，啄遍（一作尽）庭槐未肯归。终日与君除蠹害，莫嫌（一作嗔）无事不频（一作平）飞。
[页]卷,册....[5893]515,15
第158笔
　　　　榜曲　朱庆余
荷花明灭水烟空，惆怅来时径不同。欲到前洲堪入处，鸳鸯飞出碧流中。
[页]卷,册....[5893]515,15
第159笔
　　　　逢山人　朱庆余
星月相逢现此身，自然无迹又无尘。秋来若向金天会，便是青莲叶上人。
[页]卷,册....[5893]515,15
第160笔
　　　　过耶溪　朱庆余
春溪缭绕出无穷，两岸桃花正好风。恰是扁舟堪入处，鸳鸯飞起碧流中。
[页]卷,册....[5893]515,15
第161笔
　　　　贺张水部员外拜命　朱庆余
省中官最美，无似水曹郎。前代佳名逊，当时重姓张。
白须吟丽句，红叶吐朝阳。徒有归山意，君恩未可忘。
[页]卷,册....[5893]515,15
第162笔
　　　　送壁州刘使君　朱庆余
王府登朝后，巴乡典郡新。江分入峡路，山见采鞭人。
旧业孤城梦，生祠几处身。知君素清俭，料得却来[5893]贫。
[页]卷,册....[5894]515,15
第163笔
　　　　赠江夏卢使君　朱庆余
诗人中最屈，无与使君俦。白发虽求退，明时合见收。
登山犹自健，纵酒可多愁。好是能骑马，相逢见鄂州。
[页]卷,册....[5894]515,15
第164笔
　　　　送崔秀才游江陵　朱庆余
樽前荆楚客，云外思萦回。秦野春已尽，商山花正开。
鸥惊帆乍起，虹见雨初来。自有归期在，蝉声处处催。
[页]卷,册....[5894]515,15
第165笔
　　　　观涛　朱庆余
本落霜飞天地清，空江百里见潮生。鲜飙出海鱼龙气，晴雪喷山雷鼓声。
云日半阴川渐满，客帆皆过浪难平。高楼晓望无穷意，丹叶黄花绕郡城。
[页]卷,册....[5894]515,15
第166笔
　　　　南湖　朱庆余
湖上微风小槛凉，翻翻菱荇满回塘。野船著岸入春草，水鸟带波飞夕阳。
芦叶有声疑露雨，浪花无际似潇湘。飘然蓬艇东归客，尽日相看忆楚乡。
[页]卷,册....[5894]515,15
第167笔
　　　　镜湖西岛言事　朱庆余
慵拙幸便荒僻地，纵闻猿鸟亦何愁。偶因药酒欺梅雨，却著寒衣过麦秋。
岁计有余添橡实，生涯一半在渔舟。世人若便无知己，应向此溪成白头。
[页]卷,册....[5894]515,15
第168笔
　　　　送刘思复南河从军　朱庆余
七千里别宁无恨，且贵从军乐事多。不驻节旄先候发，偶逢山寺亦难过。
蛮人独放畬田火，海兽群游落日波。远作受恩身不易，莫抛书剑近笙歌。
[页]卷,册....[5895]515,15