第1笔
　　　　梅花　崔道融
数萼初含雪，孤标画本难。香中别有韵，清极不知寒。
横笛和愁听，斜枝倚病看。朔风如解意，容易莫摧残。
[页]卷,册....[8202]714,21
第2笔
　　　　铜雀妓二首　崔道融
严妆垂玉箸，妙舞对清风。无复君王顾，春来起渐慵。

歌咽新翻曲，香销旧赐衣。陵园春（一作风）雨暗，不见六龙归。

[页]卷,册....[8202]714,21
第3笔
　　　　春闺二首　崔道融
寒食月明雨，落花香满泥。佳人持锦字，无雁寄辽西。

欲剪宜春字，春寒入剪刀。辽阳在何处，莫望寄征袍。

[页]卷,册....[8202]714,21
第4笔
　　　　访僧不遇　崔道融
寻僧已寂寞，林下锁山房。松竹虽无语，牵衣借晚凉。
[页]卷,册....[8202]714,21
第5笔
　　　　田上　崔道融
雨足高田白，披蓑半夜耕。人牛力俱尽，东方殊未明。
[页]卷,册....[8203]714,21
第6笔
　　　　月夕　崔道融
月上随人意，人闲月更清。朱楼高百尺，不见到天明。
[页]卷,册....[8203]714,21
第7笔
　　　　槿花　崔道融
槿花不见夕，一日一回新。东风吹桃李，须到明年春。
[页]卷,册....[8203]714,21
第8笔
　　　　西施滩　崔道融
宰嚭亡吴国，西施陷恶名。浣纱春水急，似有不平声。
[页]卷,册....[8203]714,21
第9笔
　　　　江上逢故人　崔道融
故里琴樽侣，相逢近腊梅。江村买一醉，破泪却成咍。
[页]卷,册....[8203]714,21
第10笔
　　　　牧竖　崔道融
牧竖持蓑笠，逢人气傲然。卧牛吹短笛，耕却傍溪田。
[页]卷,册....[8203]714,21
第11笔
　　　　过农家　崔道融
欲羡农家子，秋新看刈禾。苏秦无负郭，六印又如何。
[页]卷,册....[8203]714,21
第12笔
　　　　江夕　崔道融
江心秋月白，起柁信潮行。蛟龙化为人，半夜吹笛声。
[页]卷,册....[8203]714,21
第13笔
　　　　春墅　崔道融
蛙声近过社，农事忽已忙。邻妇饷田归，不见百花芳。
[页]卷,册....[8204]714,21
第14笔
　　　　江村　崔道融
日暮片帆落，江村如有情。独对沙上月，满船人睡声。
[页]卷,册....[8204]714,21
第15笔
　　　　拟乐府子夜四时歌四首　崔道融
吴子爱桃李，月色不到地。明朝欲看花，六宫人不睡。

凉轩待月生，暗里萤飞出。低回不称意，蛙鸣乱清瑟。

月色明如昼，虫声入户多。狂夫自不归，满地无天河。

银缸照残梦，零泪沾粉臆。洞房犹自寒，何况关山北。

[页]卷,册....[8204]714,21
第16笔
　　　　寄人二首　崔道融
花上断续雨，江头来去风。相思春欲尽，未遣酒尊空。

澹澹长江水，悠悠远客情。落花相与恨，到地一无声。

[页]卷,册....[8204]714,21
第17笔
　　　　江鸥　崔道融
白鸟波上栖，见人懒飞起。为有求鱼心，不是恋江水。
[页]卷,册....[8204]714,21
第18笔
　　　　春晚　崔道融
三月寒食时，日色浓于酒。落尽墙头花，莺声隔原柳。
[页]卷,册....[8204]714,21
第19笔
　　　　汉宫词　崔道融
独诏胡衣出，天花落殿堂。他人不敢妒，垂泪向君王。
[页]卷,册....[8205]714,21
第20笔
　　　　旅行　崔道融
少壮经勤苦，衰年始浪游。谁怜不龟手，他处却封侯。
[页]卷,册....[8205]714,21
第21笔
　　　　班婕妤　崔道融
宠极辞同辇，恩深弃后宫。自题秋扇后，不敢怨春风。
[页]卷,册....[8205]714,21
第22笔
　　　　元日有题　崔道融
十载元正酒，相欢意转深。自量麋鹿分，只合在山林。
[页]卷,册....[8205]714,21
第23笔
　　　　古树　崔道融
古树春风入，阳和力太迟。莫言生意尽，更引万年枝。
[页]卷,册....[8205]714,21
第24笔
　　　　春题二首　崔道融
青春未得意，见花却如雠。路逢白面郎，醉插花满头。

满眼桃李花，愁人如不见。别有惜花人，东风莫吹散。

[页]卷,册....[8205]714,21
第25笔
　　　　长安春　崔道融
长安牡丹开，绣毂辗晴雷。若使花长在，人应看不回。
[页]卷,册....[8205]714,21
第26笔
　　　　病起二首[8205]　崔道融
病起春已晚，曳筇伤绿苔。强攀庭树枝，唤作花未开。

病起遶庭除，春泥黏屐齿。如从万里来，骨肉满面喜。

[页]卷,册....[8206]714,21
第27笔
　　　　峡路　崔道融
清猿啼不住，白水下来新。八月莫为客，夜长愁杀人。
[页]卷,册....[8206]714,21
第28笔
　　　　长门怨　崔道融
长门春欲尽，明月照花枝。买得相如赋，君恩不可移。
[页]卷,册....[8206]714,21
第29笔
　　　　月夕有怀　崔道融
圆光照一海，远客在孤舟。相忆无期见，中宵独上楼。
[页]卷,册....[8206]714,21
第30笔
　　　　夜泊九江　崔道融
夜泊江门外，欢声月里（一作下）楼。明朝归去路，犹隔洞庭秋。
[页]卷,册....[8206]714,21
第32笔
　　　　归燕　崔道融
海燕频来去，西人独滞留。天边又相送，肠断故园秋。
[页]卷,册....[8206]714,21
第33笔
　　　　长安春　崔道融
珠箔映高柳，美人红袖垂。忽闻半天语，不见上楼时。
[页]卷,册....[8206]714,21
第34笔
　　　　銮驾东回　崔道融
两川花捧御衣香，万岁山呼辇路长。天子还从马嵬过，别无惆怅似明皇。
[页]卷,册....[8207]714,21
第35笔
　　　　钓鱼　崔道融
闲钓江鱼不钓名，瓦瓯斟酒暮山青。醉头倒向芦花里，却笑无端犯客星。
[页]卷,册....[8207]714,21
第36笔
　　　　西施　崔道融
苎萝山下如花女，占得姑苏台上春。一笑不能忘敌国，五湖何处有功臣。
[页]卷,册....[8207]714,21
第37笔
　　　　马嵬　崔道融
万乘凄凉蜀路归，眼前珠翠与心违。重华不是风流主，湘水犹传泣二妃。
[页]卷,册....[8207]714,21
第38笔
　　　　羯鼓　崔道融
华清宫里打撩声，供奉丝簧束手听。寂寞銮舆斜谷里，是谁翻得雨淋铃。
[页]卷,册....[8207]714,21
第39笔
　　　　寄李左司（一本下有五季在台四字）　崔道融
柏台兰省共清风，鸣玉朝联夜被同。肯信人间有兄弟，一生长在别离中。
[页]卷,册....[8207]714,21
第40笔
　　　　梅　崔道融
溪上寒梅初满枝，夜来霜月透芳菲。清光寂寞思无尽，应待琴尊与解围。
[页]卷,册....[8207]714,21
第41笔
　　　　天台陈逸人　崔道融
绝粒空山秋复春，欲看沧海化成尘。近抛三井更深去，不怕虎狼唯怕人。
[页]卷,册....[8207]714,21
第42笔
　　　　雪窦禅师　崔道融
雪窦峰前一派悬，雪窦五月无炎天。客尘半日洗欲尽，师到白头林下禅。
[页]卷,册....[8208]714,21
第43笔
　　　　溪上遇雨二首　崔道融
回塘雨脚如缲丝，野禽不起沈鱼飞。耕蓑钓笠取未暇，秋田有望从淋漓。

坐看黑云衔猛雨，喷洒前山此独晴。忽惊云雨在头上，却是山前晚照明。

[页]卷,册....[8208]714,21
第44笔
　　　　长门怨　崔道融
长门花泣一枝春，争奈君恩别处新。错把黄金买词赋，相如自是薄情人。
[页]卷,册....[8208]714,21
第45笔
　　　　秋夕　崔道融
自怜三十未西游，傍山寻水过却秋。一夜雨声多少事，不思量（一作也）尽到心头。
[页]卷,册....[8208]714,21
第46笔
　　　　过隆中　崔道融
玄德苍黄起卧龙，鼎分天下一言中。可怜蜀国关张后，不见商量徐庶功。
[页]卷,册....[8208]714,21
第47笔
　　　　关下　崔道融
百二山河壮帝畿，关门何事更开迟。应从漏却田文后，每度闻鸡不免疑。
[页]卷,册....[8208]714,21
第48笔
　　　　寒食客中有怀　崔道融
江上闻莺禁火时，百花开尽柳依依。故园兄弟别来久，应到清明犹望归。
[页]卷,册....[8208]714,21
第49笔
　　　　溪夜[8208]　崔道融
积雪消来溪水宽，满楼明月碎琅玕。渔人抛得钓筒尽，却放轻舟下急滩。
[页]卷,册....[8209]714,21
第50笔
　　　　山居卧疾广利大师见访　崔道融
桐谷孙枝已上弦，野人犹卧白云边。九天飞锡应相诮，三到行朝二十年。
[页]卷,册....[8209]714,21
第51笔
　　　　村墅　崔道融
正月二月村墅闲，余粮未乏人心宽。南邻雨中揭屋笑，酒熟数家来相看。
[页]卷,册....[8209]714,21
第52笔
　　　　悲李拾遗二首　崔道融
故友从来匪石心，谏多难得主恩深。行朝半夜烟尘起，晓殿吁嗟一镜沈。

天涯时有北来尘，因话它人及故人。也是先皇能罪己，殿前频得触龙鳞。

[页]卷,册....[8209]714,21
第53笔
　　　　题李将军传　崔道融
猿臂将军去似飞，弯弓百步虏无遗。汉文自与封侯得，何必伤嗟不遇时。
[页]卷,册....[8209]714,21
第54笔
　　　　酒醒　崔道融
酒醒拨剔残灰火，多少凄凉在此中。炉畔自斟还自醉，打窗深夜雪兼风。
[页]卷,册....[8209]714,21
第55笔
　　　　郊居友人相访　崔道融
柴门深掩古城秋，背郭缘溪一径幽。不有小园新竹色，君来那肯暂淹留。
[页]卷,册....[8209]714,21
第56笔
　　　　镜湖雪霁贻方干　崔道融
天外晓岚和雪望，月中归棹带冰行。相逢半醉吟诗苦，应抵寒猿褭树声。
[页]卷,册....[8209]714,21
第57笔
　　　　秋霁　崔道融
雨霁长空荡涤清，远山初出未知名。夜来江上如钩月，时有惊鱼掷浪声。
[页]卷,册....[8210]714,21
第58笔
　　　　谢朱常侍寄贶蜀茶剡纸二首　崔道融
瑟瑟香尘瑟瑟泉，惊风骤雨起炉烟。一瓯解却山中醉，便觉身轻欲上天。

百幅轻明雪未融，薛家凡纸漫深红。不应点染闲言语，留记将军盖世功。

[页]卷,册....[8210]714,21
第59笔
　　　　读杜紫微集　崔道融
紫微才调复知兵，长觉风雷笔下生。还有枉抛心力处，多于五柳赋闲情。
[页]卷,册....[8210]714,21
第60笔
　　　　寓题　崔道融
海上乘查便合仙，若无仙骨未如船。人间亦有支机石，虚被声名到洞天。
[页]卷,册....[8210]714,21
第61笔
　　　　寓吟集　崔道融
陶集篇篇皆有酒，崔诗句句不无杯。醉来已共身安约，让却诗人作酒魁。
[页]卷,册....[8210]714,21
第62笔
　　　　溪居即事　崔道融
篱外谁家不系船，春风吹入钓鱼湾。小童疑是有村客，急向柴门去却关。
[页]卷,册....[8210]714,21
第63笔
　　　　鸡　崔道融
买得晨鸡共鸡语，常时不用等闲鸣。深山月黑风雨夜，欲近晓天啼一声。
[页]卷,册....[8210]714,21
第64笔
　　　　献浙东柳大夫[8210]　崔道融
属城甘雨几经春，圣主全分付越人。俗眼不知青琐贵，江头争看碧油新。
[页]卷,册....[8211]714,21
第65笔
　　　　杨柳枝词　崔道融
雾撚烟搓一索春，年年长似染来新。应须唤作风流线，系得东西南北人。
[页]卷,册....[8211]714,21
第66笔
　　　　楚怀王　崔道融
宫花一朵掌中开，缓急翻为敌国媒。六里江山天下笑，张仪容易去还来。
[页]卷,册....[8211]714,21
第67笔
　　　　对早梅寄友人二首　崔道融
忆得前年君寄诗，海边三见早梅词。与君犹是海边客，又见早梅花发时。

忆得去年有遗恨，花前未醉到无花。清芳一夜月通白，先脱寒衣送酒家。

[页]卷,册....[8211]714,21
第68笔
　　　　句　崔道融
万里一点白，长空鸟不飞。（边庭雪，见诗格）。
如今却羡相如富，犹有人间四壁居。（见杨万里诗话）。
[页]卷,册....[8211]714,21