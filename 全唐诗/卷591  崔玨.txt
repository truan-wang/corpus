第1笔
　　　　道林寺　崔玨
临湘之滨麓之隅，西有松寺东岸无。松风千里摆不断，竹泉泻入于僧厨。
宏梁大栋何足贵，山寺难有山泉俱。四时唯夏不敢入，烛龙安敢停斯须。
远公池上种何物，碧罗扇底红鳞鱼。香阁朝鸣大法鼓，天宫夜转三乘书。
野花市井栽不著，山鸡饮啄声相呼。金槛僧回步步影，石盆水溅联联珠。
北临高处日正午，举手欲摸黄金乌。遥江大船小于叶，远村杂树齐如蔬。
潭州城郭在何处，东边一片青模糊。今来古往人满地，劳生未了归丘墟。
长卿之门久寂寞，五言七字夸规模。我吟杜诗清入骨，灌顶何必须醍醐。
白日不照耒阳县，皇天厄死饥寒躯。明珠大贝采欲尽，蚌蛤空满赤沙湖。
今我题诗亦无味，怀贤览古成长吁。不如兴罢过江去，已有好月明归途。
[页]卷,册....[6857]591,18
第2笔
　　　　美人尝茶行　崔玨
云鬟枕落困春泥，玉郎为碾瑟瑟尘。闲教鹦鹉啄窗响，和娇扶起浓睡人。
银瓶贮泉水一掬，松雨声来乳花熟。朱唇啜破绿云时，咽入香喉爽红玉。
明眸渐开横（一作转）秋水，手拨丝簧醉心起。台时（一作前）却坐推金[6857]筝，不语思量梦中事。
[页]卷,册....[6858]591,18
第3笔
　　　　门前柳　崔玨
门前蜀柳□知春，风澹煖烟愁杀人。将谓只栽郡楼下，不知迤逦连南津。
南津柳色连南市，南市戎州三百里。夷陬蛮落相连接，故乡莫道心先死。
我今帝里尚有家，门前嫩柳插（一作披）仙霞。晨沾太一坛边雨，暮宿凤皇城里鸦。
别来三载当谁道，门前年年绿阴好。春来定解飞雪花，雨后还应庇烟草。
忆昔当年栽柳时，新芽茁茁嫌生迟。如今宛转稊著地，常向绿阴劳梦思。
不道彼树好，不道此树恶。试将此意问野人，野人尽道生处乐。
为报门前杨柳栽，我应来岁当归来。纵令树不能攀折，白发如丝心似灰。
[页]卷,册....[6858]591,18
第4笔
　　　　岳阳楼晚望　崔玨
乾坤千里水云间，钓艇如萍去复还。楼上北风斜卷席，湖中西日倒衔山。
怀沙有恨骚人往，鼓瑟无声帝子闲。何事黄昏尚凝睇，数行烟树接荆蛮。
[页]卷,册....[6858]591,18
第5笔
　　　　哭李商隐　崔玨
成纪星郎字义山，适归高（一作黄）壤抱长叹。词林枝叶三春尽，学海波澜一夜干。
风雨已吹灯烛灭，姓名长在齿牙寒。只应物外攀琪树，便著霓裳（一作衣）上绛（一作玉）坛。

虚负凌云万丈才，一生襟抱未曾开。鸟啼花落人何在，竹死桐枯凤不来。
良马足因无主踠，旧交心为绝弦哀。九泉莫叹三光隔，又送文星入夜台。

[页]卷,册....[6858]591,18
第6笔
　　　　和友人鸳鸯之什[6858]　崔玨
翠鬣红衣（一作毛）舞夕（一作落）晖，水禽情似此禽稀。暂分烟岛犹回首，只渡寒塘亦共（一作并）飞。
映雾乍（一作尽）迷珠（一作金）殿瓦，逐梭齐上（一作还似）玉人机。采莲无限兰桡女，笑指中流羡（一作候）尔归。

寂寂春塘烟晚（一作晓）时，两心和影共依依。溪头日暖眠沙稳，渡口风寒浴浪稀。
翡翠莫夸饶彩饰，𬸯鹈须羡好毛衣。兰深芷密无人见，相逐相呼何处归。

舞鹤翔鸾俱别离，可怜生死两相随。红丝毳落眠汀处，白雪花成蹙浪时。
琴上只闻交颈语，窗前空展共飞诗（一作时）。何如相见长相对，肯羡人间多所思。

[页]卷,册....[6859]591,18
第7笔
　　　　有赠　崔玨
莫道妆成断客肠，粉胸绵手白莲香。烟分顶上三层绿，剑截眸中一寸光。
舞胜柳枝腰更软，歌嫌珠贯曲犹长。虽然不似王孙女，解爱临邛卖赋郎。

锦里芬芳少佩兰，风流全占似君难。心迷晓梦窗犹暗，粉落香肌汗未干。
两脸夭桃从镜发，一眸春水照人寒。自嗟此地非吾土，不得如花岁岁看。

[页]卷,册....[6859]591,18
第8笔
　　　　和人听歌　崔玨
气吐幽兰出洞房，乐人先问调宫商。声和细管珠才转，曲度沈烟雪更香。
公子不随肠万结，离人须落泪千行。巫山唱罢行云过，犹自微尘舞画粱。

红脸初分翠黛愁，锦筵歌板拍清秋。一楼春雪和尘落，午夜寒泉带雨流。
座上美人心尽死，尊前旅客泪难收。莫辞更送刘郎酒，百斛明珠异日酬。

[页]卷,册....[6859]591,18
第9笔
　　　　水晶枕　崔玨
千年积雪万年冰，掌上初擎力不胜。南国旧知何处得，北方寒气此中凝。
黄昏转烛萤飞沼，白日褰帘水在簪。蕲簟蜀琴相对好，裁诗乞与涤烦襟。
[页]卷,册....[6860]591,18
第10笔
　　　　席间咏琴客　崔玨
七条弦上五音寒，此艺知音自古难。唯有河南房次律，始终怜得董庭兰。
[页]卷,册....[6860]591,18
第11笔
　　　　句　崔玨
楚王宫地罗含宅，赖许时时听法来（早梅赠李商隐○见商隐集注）。
[页]卷,册....[6860]591,18