第1笔
　　　　镊白曲　薛逢
去年镊白鬓，镜里犹堪认少年。今年镊白发（一作髭），两眼昏昏手战跳。
满酌浓酹假颜色，颜色不扬翻自笑。少年曾读古人书，本期独善安有余。
虽盖长安一片瓦，未遑卒岁容宁居。前年依亚成都府，月请俸缗六十五。
妻儿骨肉愁欲来，偏梁阁道归得否。长安六月尘亘天，池塘鼎沸林欲燃。
合家恸哭出门送，独驱匹马陵山巅。到官只是推诚信，终日兢兢幸无吝。
丞相知怜为小心，忽然奏佩专城印。专城俸入一倍多，况兼职禄霜峨峨。
山妻稚女悉迎到，时列绿樽酣酒歌。醉来便向尊前倒，风月满头丝皓皓。
虽然减得阖门忧，又加去国五年老。五年老，知奈何。
来日少，去日多。金锤锤碎黄金镊，更唱樽前老去歌。
[页]卷,册....[6319]548,16
第2笔
　　　　君不见　薛逢
君不见，马侍中，气吞河朔称英雄。君不见，韦太尉，二十年前镇蜀地。
一朝冥汉归下泉，功业胜名两憔悴。奉诚园里蒿棘生，长兴街南沙路平。
当时带砺在何处，今日子孙无地耕。或闻羁旅甘常调，簿尉文参[6319]各天表。
清明纵便天使来，一把纸钱风树杪。碑文半缺碑堂摧，祁连冢象狐兔开。
野花似雪落何处，棠梨树下香风来。马仕中、韦太尉，盛去衰来片时事。
人生倏忽一梦中，何必深深固权位。
[页]卷,册....[6319]548,16
第3笔
　　　　老去也　薛逢
惆怅人生不满百，一事无成头雪白。回看幼累与老妻，俱是途中远行客。
匣中旧镜照胆明，昔曾见我髭未生。朝巾暮栉不自省，老皮皴皱文纵横。
合掌髻子蒜许大，此日方知非是我。暗数七旬能几何，不觉中肠热如火。
老去也，争奈何。敲酒盏，唱短歌。
短歌未竟日已没，月映西南庭树柯。
[页]卷,册....[6320]548,16
第4笔
　　　　追昔行　薛逢
朝光如飞犹尚可，暮更如箭不容卧。犍为穿城更漏频，一一皆从枕旁过。
一夕凡几更，一更凡几声。青春枉向镜中老，白发虚从愁里生。
曾窥帝里东邻女，自比桃花镜中许。一朝嫁得征戍儿，荷戈千里防秋去。
去时只作旦暮期，别后生死俱不知。风惊粉色入蝉鬓，愁送镜花潜堕枝。
前年因出长安陌，见一女人头雪白。日中扶杖憩树阴，仿佛形容认相识。
向予吁嗟还独语，曾与君家邻舍住。当时妾嫁与征人，几向樯头诮夫主。
花开叶落何推迁，屈指数当三十年。眉透薤叶同枯叶，琴上朱弦成断弦。
嫁时宝镜依然在，鹊影菱花满光彩。梦里长嗟离别多，愁中不觉颜容改。
叹息人生能几何，喜君颜貌未蹉跎。因君下马重相顾，请奏青门肠断歌。
[页]卷,册....[6320]548,16
第5笔
　　　　醉春风　薛逢
去年春似今年春，依旧野花愁杀人。键为县里古城上，开是好花飞是尘。
戏蝶狂蜂相往返，一枝花上声[6320]千万。时节先从暖处开，北枝未发南枝晚。
江城太守须髯苍，忽然置酒开华堂。歌儿舞女亦随后，暂醉始知天地长。
顷年曾作东周掾，同舍寻春屡开宴。斗门亭上柳如丝，洛水桥边月如练。
洛阳风俗不禁街，骑马夜归香满怀。坐客争吟云碧句，美人醉赠珊瑚钗。
日往月来何草草，今年又校三年老。槽中骏马不能骑，惆怅落花开满道。
为报时人知不知，看花对酒定无疑。君看野外孤坟下，石羊石马是谁家。
[页]卷,册....[6321]548,16
第6笔
　　　　邻相反行　薛逢
东家有儿年十五，只向田园独辛苦。夜开沟水遶稻田，晓叱耕牛垦塉土。
西家有儿才弱龄，仪容清峭云鹤形。涉书猎史无早暮，坐期朱紫如拾青。
东家西家两相诮，西儿笑东东又笑。西云养志与荣名，彼此相非不同调。
东家自云虽苦辛，躬耕早暮及所（一作得及）亲。男舂女爨二十载，堂上未为衰老人。
朝机暮织还充体，余者到兄还及弟。春秋伏腊长在家，不许妻奴暂违礼。
尔今二十方读书，十年取第三十余。往来途路长离别，几人便得升公车。
纵令得官（一作贵）身须老，衔恤终天向谁道。百年骨肉归下泉，万里枌榆长秋草。
我今躬耕奉所天，耘锄刈获当少年。面上笑添今日喜，肩头薪续厨中烟。
纵使此身头雪白，又有（一作见）儿孙还稼穑。家藏一卷古孝经，世世相传皆得力。
为报西家知不知，何须谩笑东家儿。生前不得供甘滑，殁后扬名徒尔为。
[页]卷,册....[6321]548,16
第7笔
　　　　灵台家兄古镜歌　薛逢
一尺圆潭深黑色，篆文如丝人不识。耕夫云住赫连城，赫连城下亲耕得。
镜上磨莹一月余，日中渐见菱花舒。金膏洗拭鉎（音生）涩尽，黑云吐出新蟾蜍。
人言此是千年物，百鬼闻之形暗栗。玉匣曾经龙照来，岂[6321]宜更鉴农夫质。
有时雳厉半夜惊，窗中飞电如晦明。盘龙鳞胀玉匣溢，牙爪触风时有声。
耕夫不解珍灵异，翻惧赫连神作祟。十千卖与灵台兄，白丈灵湫坐中至。
溢匣水色如玉倾，儿童不敢窥泓澄。寒光照人近不得，坐愁雷电湫中生。
吾兄吾兄须爱惜，将来慎勿虚抛掷。兴云致雨会有时，莫遗红妆秽灵迹。
[页]卷,册....[6321]548,16
第8笔
　　　　观竞渡　薛逢
三月三日天清明，杨花绕江啼晓莺。使君未出郡斋内，江上已闻齐和声。
使君出时皆有引，马前已被红旗阵。两岸罗衣破鼻香，银钗照日如霜刃。
鼓声三下红旗开，两龙跃出浮水来。擢影干波飞万剑，鼓声劈浪鸣千雷。
雷声冲急波相近，两龙望标目如瞬。江上人呼霹雳声，竿头彩挂虹霓晕。
前船抢水已得标，后船失势空挥桡。疮眉血首争不定，输岸一朋心似烧。
只将标示输赢赏，两岸十舟五来往。须臾戏罢各东西，竞脱文身请书上。
吾今细观竞渡儿，何殊当路权相持。不思得所各休去，会到摧舟折楫时。
[页]卷,册....[6322]548,16
第9笔
　　　　酬牛秀才登楼见示　薛逢
旅馆再经秋，心烦懒上楼。年光同过隙，人事皆随流。
骨肉凭书问，乡关托梦游。所蹉山郡酒，倾尽只添忧。
[页]卷,册....[6322]548,16
第10笔
　　　　夏夜宴明月湖　薛逢
夏夜宴南湖，琴觞兴不孤。月摇天上桂，星泛浦中珠。
助照萤随舫，添盘笋迸厨。圣朝思静默，堪守谷中愚。
[页]卷,册....[6322]548,16
第11笔
　　　　大水　薛逢[6322]
暴雨逐（一作随）惊雷，从风忽骤来。浪驱三岛至，江拆二仪开。
势恐圆枢折，声疑厚轴摧。冥心问元化，天眼几时回。
[页]卷,册....[6323]548,16
第12笔
　　　　席上酬东川严中丞叙旧见赠　薛逢
昔记披云日，今逾二十年。声名俱是梦，恩旧半归泉。
朱绂惭衰齿，红妆惨别筵。离歌正凄切，休更促危弦。
[页]卷,册....[6323]548,16
第13笔
　　　　禁火　薛逢
日日冒烟尘，忽忽禁火辰。塞榆关水湿，边草贼回春。
岁月伤风迈，疮痍念苦辛。沙中看白骨，肠断故乡人。
[页]卷,册....[6323]548,16
第14笔
　　　　咏柳　薛逢
弱植惊风急自伤，暮来翻遣思悠扬。曾飘紫（一作绮）陌随高下，敢拂朱阑竞短长。
萦砌乍飞还乍舞，扑池如雪又如霜。莫令歧路频攀折，渐拟垂（一作清）阴到书堂。
[页]卷,册....[6323]548,16
第15笔
　　　　宫词　薛逢
十二楼中尽晓妆，望仙楼上望君王。锁衔金兽连环冷，水滴铜龙昼漏长。
云髻罢梳还对镜，罗衣欲换更添香。遥窥正殿帘开处，袍袴宫人扫御妆。
[页]卷,册....[6323]548,16
第16笔
　　　　长安春日　薛逢
穹途日日困泥沙，上苑年年好物华。荆棘不当车马道，管弦长奏绮罗家。
王孙草上悠扬蝶，少女风前烂[6323熳花。懒出任从游子笑，入门还是旧生涯。
[页]卷,册....[6323]548,16
第17笔
　　　　韦寿博书斋（一作温庭筠诗）　薛逢
玄晏先生已白头，不随鹓鹭狎群鸥。元卿谢免开三迳，平仲朝归卧一裘。
醉后独知殷甲子，病来犹作晋春秋。尘缨未濯今如此，野水无情处处流。
[页]卷,册....[6324]548,16
第18笔
　　　　潼关河亭　薛逢
重网如抱狱如蹲，屈曲（一作气蹙）秦川势自尊。天地并功开帝宅，山河相凑束龙门。
橹声呕轧中流渡，柳色微茫远岸村。满眼波涛终古事，年来惆怅与谁论。
[页]卷,册....[6324]548,16
第19笔
　　　　送衢州崔员外　薛逢
笑分铜虎别京师，岭下山川想到时。红树暗藏殷浩宅，绿萝深覆偃王祠。
风茅向暖抽书带，露竹迎风舞钓丝。休指岩西数归日，知君已负白云期。
[页]卷,册....[6324]548,16
第20笔
　　　　开元后乐　薛逢
莫奏开元旧乐章，乐中歌（一作高）曲断人肠。邠王玉笛三更咽，虢国金车十里香。
一自犬戎生蓟北，便从征战老汾阳。中原骏马搜求尽，沙苑年来草又芳。
[页]卷,册....[6324]548,16
第21笔
　　　　汉武宫辞　薛逢
汉武（一作武帝）清斋夜筑坛，自斟明水醮仙宫。殿前玉（一作童）女移香案，云（一作庭）际金人捧露盘。
绛节几（一作有）时还入梦，碧桃何处（一作事）更骖鸾。茂陵烟雨埋弓（一作冠）剑，石马无声蔓草寒。
[页]卷,册....[6324]548,16
第22笔
　　　　潼关驿亭　薛逢
河上关门日日开，古今名利旋堪哀。终军壮节埋黄土，杨震丰碑翳绿苔。
寸禄应知沾有份，一官常惧处非才。犹惊往岁同袍者，尚逐江东计吏来。
[页]卷,册....[6325]548,16
第23笔
　　　　五峰隐者　薛逢
烟霞壁立水溶溶，路转崖回旦暮中。㶉𫛶畏人沈涧月，山羊投石挂岩松。
高斋既许陪云宿，晚稻何妨为客舂。今曰见君嘉遯处，悔将名利役疏慵。
[页]卷,册....[6325]548,16
第24笔
　　　　上吏部崔相公　薛逢
龙门曾共战惊澜，雷电浮云出濬湍。紫府有名同羽化，碧霄无路（一作伴）却泥蟠。
公车未结王生袜，客路虚弹贡禹冠。今曰罏锤任真宰，暂回风水不应难。
[页]卷,册....[6325]548,16
第25笔
　　　　送刘郎中牧杭州　薛逢
一州横制浙江湾，台谢参差积翠间。楼下潮回沧海浪，枕边（一作前）云起剡溪山。
吴江水色连堤阔，越俗春声隔岸还。圣代牧人无远近，好将能事济清闲。
[页]卷,册....[6325]548,16
第26笔
　　　　贫女吟　薛逢
残妆满面泪阑干，几许幽情欲话难。云髻懒梳愁拆凤，翠蛾羞照恐惊鸾。
南邻送女初鸣珮，北里迎妻已梦兰。惟有绳闺憔悴质，年年长凭绣床看。
[页]卷,册....[6325]548,16
第27笔
　　　　夜宴观妓　薛逢[6325]
灯火荧煌醉客豪，卷帘罗绮艳仙桃。纤腰怕束金蝉断，鬓（一作）发宜箸白燕高。
愁傍翠蛾深八字，笑回丹脸利双刀。无因得荐阳台梦，愿拂余香到缊袍。
[页]卷,册....[6326]548,16
第28笔
　　　　送西川杜司空赴镇　薛逢
黑眉玄发尚依然，紫绶金章五十年。三入凤池操国柄，八分龙节付兵权。
东周城阙中天外，西蜀楼台落日边。莫遣洪罏旷真宰，九流人物待陶甄。
[页]卷,册....[6326]548,16
第29笔
　　　　长安夜雨　薛逢
滞雨通宵又彻明，百忧如草雨中生。心关桂玉天难晓，运落风波梦亦惊。
压树早鸦飞不散，到窗寒鼓湿无声。当年志气俱消尽，白发新添四五茎。
[页]卷,册....[6326]548,16
第30笔
　　　　猎骑　薛逢
兵印对封入衙稀，碧空云尽早霜微。浐川桑落雕初下，渭曲禾收兔正肥。
陌上管弦清似语，早头弓马疾如飞。岂知万里黄云戍，血迸金疮卧铁衣。
[页]卷,册....[6326]548,16
第32笔
　　　　惊秋　薛逢
露竹风蝉昨夜秋，百年心事付东流。明霜义分成虚话（一作语），阜俗文章惜暗投。
长笑李斯称溷鼠，每多庄[6326]叟喻牺牛。五湖烟水盈归梦，芦荻花中一钓舟。
[页]卷,册....[6327]548,16
第33笔
　　　　六街尘　薛逢
六街尘起鼓咚咚，马足车输在处通。百役并驱衣食内，四民长走路岐中。
年光与物随流水，世事如花落晓风。名利到身无了日，不知今古旋成空。
[页]卷,册....[6327]548,16
第34笔
　　　　悼古　薛逢
细推今古事堪愁，贵贱同归土一丘。汉武玉堂人岂在，石家金谷水空流。
光阴自旦还将暮，草木从春又到秋。闲事与时俱不了，且将身暂醉乡游。
[页]卷,册....[6327]548,16
第35笔
　　　　九华观废月池（一作题昭华公主池前）　薛逢
曾发箫声水槛前，夜蟾寒沼两婵娟。微波有恨终归海，明月无情却上天。
白鸟带将林（一作帘）外雪，绿荷（一作苹）枯尽渚中莲。荣（一作浮）华不肯人间（一作向庄周）住，须读庄生第一（一作南华齐物）篇。
[页]卷,册....[6327]548,16
第36笔
　　　　社日游元观（时当水荒之后）　薛逢
松柏当轩蔓桂篱，古坛衰草暮风吹。荒凉院宇无人到，寂寞烟霞只自知。
浪渍法堂余像设，水存虚殿半科仪。因求天宝年中梦，故事分明载折碑。
[页]卷,册....[6327]548,16
第37笔
　　　　九日曲池游眺　薛逢
陌上秋风动酒旗，江头丝竹竞相追。正当海晏河清日，便是修文偃武时。
绣毂尽为行乐伴，艳歌皆属太平诗。微臣辛忝颁尧历，一望郊原惬所思。
[页]卷,册....[6327]548,16
第38笔
　　　　九日郡斋有感　薛逢
白日贪长夜更长，百般无意更思量。三冬不见秦中雪，九日惟添鬓畔霜。
霞泛水文沈暮色，树凌金气发秋光。楼前野菊无多少，一雨重开一番黄。
[页]卷,册....[6328]548,16
第39笔
　　　　九日嘉州发军亭即事　薛逢
三江分注界平沙，何处云山是我家。舞鹤洲中翻白浪，掬金滩上折黄花。
不愁故国归无日，却恨浮名苦有涯。向暮洒酐宾客散，水天狼籍变余霞。
[页]卷,册....[6328]548,16
第40笔
　　　　九日雨中言怀　薛逢
糕果盈前益自愁，那堪风雨滞刀州。单床冷席他乡梦，紫椴黄花故国秋。
万里音书何寂寂，百年生计甚悠悠。潜将满眼思家泪，洒寄长江东北流。
[页]卷,册....[6328]548,16
第41笔
　　　　题剑门先寄上西蜀杜司徒　薛逢
峭壁横空限一隅，划开元气建洪枢。梯航百货通邦计，键闭诸蛮屏帝都。
西蹙犬戎威北狄，南吞荆郢制东吴。千年管钥谁熔范，只自先天造化炉。
[页]卷,册....[6328]548,16
第42笔
　　　　八月初一驾辛延喜楼看冠带降戎　薛逢
城头旭日照阑干，城下降戎彩仗躜。九陌尘埃千骑合，万方臣妾一声欢。
楼台乍仰中天易，衣服初回左衽难。清水莫教波浪浊，从今赤岭属长安。
[页]卷,册....[6328]548,16
第43笔
　　　　送司徒相公赴阕　薛逢[6328]
丞相衔恩赴阕时，锦城寒菊始离披。龙媒书识朝天路，鸡树长虚入梦枝。
十载殿廷连步武，雨来庸蜀抚疲羸。莫愁中土无人识，自有明明圣主知。
[页]卷,册....[6329]548,16
第44笔
　　　　送灵州田尚书　薛逢
阴风猎猎满旗（一作旌）竿，白草飕飕剑气（一作戟）攒。九姓羌浑随汉节，六州蕃落从戎鞍。
霜中入塞雕弓硬（一作响），月下翻营玉帐寒。今曰路傍谁不指，穰苴门户惯登坛。
[页]卷,册....[6329]548,16
第45笔
　　　　座中走笔送前萧使君　薛逢
笙歌惨惨咽离筵，槐柳阴阴五月天。未学苏秦荣佩印，却思平子赋归田。
芙蓉欲绽边蕊（一作脸），杨柳初迷渡口烟。自笑无成今老大，送君垂泪郭门前。
[页]卷,册....[6329]548,16
第46笔
　　　　重送徐州李从事商隐　薛逢
晓乘征骑带犀渠，醉别都门惨袂初。莲府望高秦御史，柳营官重汉尚书。
斩蛇泽畔人烟晓，戏马台前树影疏。尺组挂身何用处（一作说），古来名利尽丘墟。
[页]卷,册....[6329]548,16
第47笔
　　　　醉中（一作间）闻甘州　薛逢
老听笙歌亦解愁，醉中因遣合甘州。行追赤岭千山外，坐想黄河一曲流。
日暮岂堪征妇怨，路傍能结旅人愁。左绵刺史心先死，泪满朱弦催白头。
[页]卷,册....[6329]548,16
第48笔
　　　　北亭醉后叙旧赠东川陈书记　薛逢
二十年前事尽空，半随波浪半随风。谋身喜断韩鸡尾，辱命羞携楚鹊（一作鹤）笼。
符竹谬分锦水外，妻孥犹[6329]隔散关东。临岐莫怪朱弦绝，曾是君家入爨桐。
[页]卷,册....[6330]548,16
第49笔
　　　　宣政殿前陪位观册顺宗璁宗皇帝尊（一作徽）号　薛逢
楼头钟鼓迁相催，曙色当衙晓仗开。孔雀扇分香案出，充龙衣动册函来。
金泥照耀传中旨，玉节从容引上台。盛礼永尊徽号毕，圣慈南面不胜哀。
[页]卷,册....[6330]548,16
第50笔
　　　　元日楼前观仗　薛逢
千门曙色锁寒梅，五夜疏钟晓箭催。宝马占堤朝阙去，香车争路进名来。
天临玉几班初合，日照金鸡仗欲回。更傍紫微瞻北斗，上林佳气满楼台。

瞳瞳初日照楼台，漠漠祥云雉扇开。星驻冕旒三殿晓，云翻珠翠六宫来。
山呼圣寿烟霞动，风转金章鸟兽回。欲识普恩无远近，万方欢忭一声雷。

[页]卷,册....[6330]548,16
第51笔
　　　　醉中看花因思去岁之任　薛逢
去岁乘轺出上京，军机旦暮促前程。狂花野草途中恨，春月秋风剑外情。
愁见瘴烟遮路色，厌闻溪水下滩声。不辞醉伴诸年少，羞对红妆白发生。
[页]卷,册....[6330]548,16
第52笔
　　　　题白马驿　薛逢
晚麦芒干风似秋，旅人方作蜀门游。家林渐隔梁山远，客路长依汉水流。
满壁存亡俱是梦（一作幻），百年荣辱尽（一作不）堪愁。胸中愤气文难遣，强指岂碑哭武侯。
[页]卷,册....[6330]548,16
第53笔
　　　　题筹笔驿　薛逢[6330]
天地三分魏蜀吴，武侯倔起赞讦谟。身依豪杰倾心术，目对云山演阵图。
赤伏运衰功莫就，皇纲力振命先徂。出师表上留遗恳，犹自千年激壮夫。
[页]卷,册....[6331]548,16
第54笔
　　　　贺杨收作相　薛逢
阕下憧憧车马尘，沈浮相次宦游身。须知金印朝天客，同是沙堤避路人。
威凤偶时因瑞圣，应龙无水谩通神。立门不是趋时客，始向穷途学问津。
[页]卷,册....[6331]548,16
第55笔
　　　　元日田家　薛逢
南村晴雪北村梅，树里茅簷晓尽开。蛮槛出门儿妇去，鸟龙（一作鸟飞）迎路女郎来。
相逢但祝新正寿，对举那愁暮景摧。长笑士林因宦别，一官轻是十年回。
[页]卷,册....[6331]548,16
第56笔
　　　　送庆上人归湖州因寄道儒座主　薛逢
上人今去白苹洲，霅水苕溪我旧游。夜雨暗江渔火出，夕阳沈浦雁花收。
闲听别鸟啼红树，醉看归僧櫂碧流。若见儒公凭寄语，数茎霜鬓已惊秋。
[页]卷,册....[6331]548,16
第57笔
　　　　早发剡山（一作赵嘏诗）　薛逢
正怀何谢俯长流，更览余封识嵊州。树色老依官舍晚，溪声凉傍客衣秋。
南岩气爽横郛郭，天姥云晴拂寺楼。日暮不堪还上马，蓼花风起路悠悠。
[页]卷,册....[6331]548,16
第58笔
　　　　题春台观　薛逢
殿前松柏晦苍苍，杏遶仙坛水遶廊。垂露额题精思院，博山炉褭降真香。
苔侵古碣迷陈事，云到中峰失[6331]上方。便拟寻溪弄花去，洞天谁更待刘郎。
[页]卷,册....[6331]548,16
第59笔
　　　　春晚东园晓思　薛逢
剑外春余日更长，东园留醉乐高张。松杉露滴无情泪，桃杏风飘不语香。
莺恋叶深啼绿树，燕窥巢稳坐雕梁。也知留滞年华晚，争那樽前乐未央。
[页]卷,册....[6332]548,16
第60笔
　　　　芙蓉溪送前资州裴使君归京宁拜户部裴侍郎　薛逢
桑柘林枯麦干，欲分离袂百忧攒。临溪莫话前途远，举酒须歌后会难。
薄宦未甘霜发改，夹衣犹耐水风寒。遥知阮巷归宁日，几院儿童侯马看。
[页]卷,册....[6332]548,16
第61笔
　　　　伏闻令公疾愈对见延英因有贺诗远封投献　薛逢
吉语云云海外传，令公疾愈起朝天。皇风再扇寰区内，人镜重开日月边。
光启四门通寿域，深蔬万顷溉情田。陪臣自讶迷津久，愿识方舟济巨川。
[页]卷,册....[6332]548,16
第62笔
　　　　题独孤处士村居　薛逢
江上园卢荆作扉，男驱耕犊妇鸣机。林峦当户茑萝暗，桑柘绕村姜芋肥。
几亩稻田还谓业，两间茆舍亦言归。何如一被风尘染，到老云云相是非。
[页]卷,册....[6332]548,16
第63笔
　　　　题上皇观　薛逢
狂寇穷兵犯帝畿，上皇曾此振戎衣。门前卫士传清警，砌下奚官扫翠微。
云驻寿宫三洞启，日回仙仗六龙归。当时丹凤衔书处，老柏苍苍已合围。
[页]卷,册....[6332]548,16
第64笔
　　　　奉和仆射相公送东川李支使归使府　薛逢
两地交通布政和，上台深喜使星过。欢留白日千钟酒，调入青云一曲歌。
寒柳翠添微雨重，腊梅香绽细枝多。平津万一言卑散，莫忘高松寄女萝。
[页]卷,册....[6333]548,16
第65笔
　　　　送封尚书节制兴元　薛逢
大封茅土镇褒中，醉出都门杀气雄。陌上晚花迎虎节，马前新月学弯（一作雕）弓。
珂临响涧声先合，旆到春山色更红。欲识真心报天子，满旗全是发生风。
[页]卷,册....[6333]548,16
第66笔
　　　　送西川梁常侍之新筑龙山城并锡赉两州刺史及部落酋长等　薛逢
圣主忧夷貊，屯师剪束钦（浪吉一名束钦）。皇家思眷祐，星使忽登临。
用命期开国，违天必衅砧。化须均草树，恩不间飞沈。
束马凌苍壁，扪萝上碧岑。瘴川风自热，剑阁气长阴。
迅濑从天急，乔松入地深。仰观唯一径，俯瞰即千寻。
水作新城带，山为故垒襟。东开洞君听，南辟纳蛮心。
渥泽濡三部（谓三王部落），衣冠化雨（一作两）林。带文雕白玉，符理篆黄金。
鸟道经邛□，星缠过觜参。回轩如（一作知）睿奖，休作苦辛吟。
[页]卷,册....[6333]548,16
第67笔
　　　　河满子　薛逢
系马宫槐老，持杯店菊黄。故交今不见，流恨满川光。
[页]卷,册....[6333]548,16
第68笔
　　　　题黄花驿　薛逢
孤戍迢迢蜀路长，鸟鸣山馆客思乡。更看绝顶烟霞外，数树岩花照夕阳。
[页]卷,册....[6333]548,16
第69笔
　　　　凉州词　薛逢[6333]
昨夜蕃兵（一作军）报国雠，沙州都护破凉州。黄河九曲今归汉，塞外纵横战血流。
[页]卷,册....[6334]548,16
第70笔
　　　　嘉陵江　薛逢
备问嘉陵江水湄，百川东去尔西之。但教清浅源流在，天（一作得）路朝宗会有期。
[页]卷,册....[6334]548,16
第71笔
　　　　观猎　薛逢
马缩寒毛鹰落臕，角弓初暖箭新调。平原踏尽无禽出，竟日翻身望碧霄。
[页]卷,册....[6334]548,16
第72笔
　　　　狼烟　薛逢
三道狼烟过碛来，受降城上探旗开。传声却报边无事，自是官军入抄回。
[页]卷,册....[6334]548,16
第73笔
　　　　侠少年　薛逢
绿眼胡鹰踏锦鞲，五花骢马白貂裘。往来三市无人识，倒把金鞭上酒楼。
[页]卷,册....[6334]548,16
第74笔
　　　　感塞　薛逢
满塞旌旗镇上游，各分天子一方忧。无因得见哥舒翰，可惜西山十八州。
[页]卷,册....[6334]548,16
第75笔
　　　　听曹刚弹琵琶　薛逢
禁曲新翻下玉都，四弦枨触五音殊。不知天上弹多少，金凤衔花尾半无。
[页]卷,册....[6334]548,16
第76笔
　　　　定山寺　薛逢
十里松萝映碧苔，一川晴色镜中开。遥闻上界翻经处，片片香云出院来。
[页]卷,册....[6334]548,16
第77笔
　　　　越王楼送高梓州入朝　薛逢[6334]
乘递初登建外州，倾心喜事富人侯。方当游艺依仁日，便到攀辕卧辙秋。
容听巴歌消子夜，许陪仙躅上危楼。欲知恨恋情深处，听取长江旦暮流。
[页]卷,册....[6335]548,16
第78笔
　　　　送李蕴赴郑州因献卢郎中（以下九首，并见赵嘏集）　薛逢
仆射陂西想到时，满川晴色见旌旗。马融闲卧笛声远，王粲醉吟楼影移。
几日赋诗秋水寺，经年草诏白云司。唯君此去人多羡，却是恩深自不知。
[页]卷,册....[6335]548,16
第79笔
　　　　送裴评事　薛逢
塞垣从事识兵机，只拟平戎不拟归。入夜茄声含白（一作素）发，报秋榆叶落征衣。
城临（一作连）战垒黄云晚，马渡寒沙夕照微。此别（一作别后）不应书断绝，满天霜雪有鸿飞。
[页]卷,册....[6335]548,16
第80笔
　　　　送沈单作尉江都（一作许浑诗）　薛逢
炀帝都城春水边，笙歌夜上木兰船。三千宫女自涂地，十万人家如洞天。
焰焰花枝官舍晚，重重云影寺墙连。少年作尉须矜慎，莫向楼前坠马鞭。
[页]卷,册....[6335]548,16
第81笔
　　　　送薛耽先辈归谒汉南　薛逢
云绕千峰驿路长，谢家联句待檀郎。手持碧落新攀桂，月在东轩旧选床。
几日旌幢延骏马，到时冰玉动华堂。孔门多少风流处，不遣颜回识醉乡。
[页]卷,册....[6335]548,16
第82笔
　　　　送同年郑祥先辈归汉南（时恩门相公镇山南）　薛逢
年来惊喜两心知，高处同攀次第枝。人倚绣屏闲赏夜，马嘶花径醉归时。
声名本自文章得，蕃溷曾劳笔[6335]砚随。家去恩门四千里，只应从此梦旌旗。
[页]卷,册....[6335]548,16
第83笔
　　　　李先辈擢第东归有赠送　薛逢
金榜前头无是非，平人分得一枝归。正怜日暖云飘路，何处宴回风满衣。
门掩长淮心更远，渡连芳草马如飞。茂陵自笑犹多病，空有书斋在翠微。
[页]卷,册....[6336]548,16
第84笔
　　　　送韩绛归淮南寄韩绰先辈　薛逢
鸟上花枝系钓船，隋家宫畔水连天。江帆自落鸟飞外，月观静依春色边。
门巷草生车辙在，朝廷恩及雁行联。相逢且（一作莫）问昭（一作扬）州事，曾鼓庄盆对逝川。
[页]卷,册....[6336]548,16
第85笔
　　　　送卢缄归扬州　薛逢
曾向雷塘寄掩扉，荀家灯火有余辉。关河日暮望空极，杨柳渡头人独（一作未）归。
隋苑荒台风褭褭，灞陵残雨梦依依。今年春色还相误，为我江边谢钓矶。
[页]卷,册....[6336]548,16
第86笔
　　　　送剡客　薛逢
两重江外片帆斜，数里林塘遶一家。门掩右军余水石，路横诸谢旧烟霞。
扁舟几处逢溪雪，长笛何人怨（一作思）柳花。若到天台洞阳观，葛洪丹井（一作灶）在云涯。
[页]卷,册....[6336]548,16
第87笔
　　　　凉州词（第一首第三句缺一字）　薛逢
千里东归客，无心忆旧游。挂帆游□水，高枕到青州。
君住孤山下，烟深夜径长。辕门渡绿水，游苑绕垂杨。[6336]
树发花如锦，莺啼柳若丝。更游懽宴地，愁见别离时。
[页]卷,册....[6337]548,16
第88笔
　　　　送萧俛相公归山（一作赵嘏诗）　薛逢
眼前轩冕是鸿毛，天上人情谩自劳。脱却朝衣便东去，青云不及白云高。
[页]卷,册....[6337]548,16
第89笔
　　　　石膏枕　薛逢
表里通明不假雕，冷于春雪白于瑶。朝来送在凉床上，只怕风吹日灸销。
[页]卷,册....[6337]548,16
第90笔
　　　　句　薛逢
草荒留客院，泥卧喂生台（游废寺，○以下见海录碎事）。
碧碎鸳鸯瓦，香埋菡萏炉。
初日晖晖上彩旄。
金鞍俯鞚尘开处，银镝离弦中处声（猎）。
昨日鸿毛万钧重，今朝山岳一朝轻（旧唐书本传，王铎作相，逢有诗云云，铎怨之）。
[页]卷,册....[6337]548,16