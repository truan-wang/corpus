第1笔
　　　　古意（一作怨诗）　鲍溶
女萝寄青松（一作松柏），绿（一作丝）蔓花绵绵。三五定君婚，结发早移天。
肃肃羔（一作羊）雁礼，泠泠琴瑟篇。恭承采蘩祀，敢效同车（一作居）贤。
皎日不留景，良辰（一作时）如逝川。愁（一作秋）心忽（一作还）移爱，花（一作春）貌无归妍。
翠袖皓珠（一作洗朱）粉，碧阶封绿（一作绮）钱。新人易如玉，废瑟难为弦。
寄谢（一作羡）蕣华木，荣君香阁（一作合）前。岂无摇落苦，贵与根蒂连。
希君旧光景，照妾薄暮年。
[页]卷,册....[5502]485,15
第2笔
　　　　萧史图歌　鲍溶
霜绡数幅八月天，彩龙引凤堂堂然。小载萧仙穆公女，随仙上归玉京去。
仙路迢遥烟几重，女衣清净云三素。胡髯毵珊云髻（一作辔）光，翠蕤皎洁琼华凉。
露痕烟迹渍红（一作清江）貌，疑别秦宫初断肠。此天（一作去）每在西北（一作北斗）上，紫霄洞客晓烟（一作相）望。
[页]卷,册....[5502]485,15
第3笔
　　　　会仙歌　鲍溶
轻轻蒙蒙，龙言凤语何从容。耳有响兮目无踪，杳杳默默。
花张锦织，王〔母〕（毋）初自昆仑来。茅盈王方[5502]平在侧，青毛仙鸟衔锦符。
谨上阿（一本有母字）环起居王母书，始知仙事亦多故。一隔绛（一作银）河千岁（一作东海千年）余。详（一作祥）玉字，
多喜气，瑶台明月来堕地。冠剑低昂蹈舞频，礼容尽若君臣事。
愿言小仙艺，姓名许飞琼。洞阴玉磬敲天声，乐王〔母〕（毋）。
一送玉杯长命酒，碧花醉。灵扬扬，笑赐二子长生方。
二子未及伸拜谢，苍苍上兮皇皇下。
[页]卷,册....[5503]485,15
第4笔
　　　　李夫人歌　鲍溶
璇闺羽帐华烛陈，方士夜降夫人神。葳蕤半露芙蓉色，窈窕将期环佩身。
丽如三五月，可望难亲近。嚬黛含犀（一作凄）竟（一作翠黛含颦意）不言，春思秋怨谁能问。
欲求巧笑如生时，歌尘在空瑟衔丝。神来未及梦相见（一作及梦相见苦），帝比初亡心更悲。
爱之欲其生又死，东流（一作方）万代无回水。宫漏丁丁夜向晨，烟消雾（一作露）散愁方士。
[页]卷,册....[5503]485,15
第5笔
　　　　水殿采菱歌　鲍溶
宫鸦叫赤光，潮声入宫宫影凉。火华啼露卷横塘，金堤四合宛柔扬（一作垂杨）。
美人荷裙芙蓉妆，柔（一本此字缺）荑萦雾棹龙航。采莲一声歌态长，青丝结眼捕鸳鸯。
[页]卷,册....[5503]485,15
第6笔
　　　　周先生画洞庭歌　鲍溶
江南客，水为乡。舟为宅，能以笔锋知地脉。
闲分楚水入丹青，不下此堂临洞庭。水文不浪烟不动，木末棱棱山碧重。
帝子应哀窈窕云，客人似得婵娟梦。六月火光衣上生，斋心寂听潺湲声。
林冰摇镜水拂簟，尽日独卧秋风清。因游洞庭不出户，疑君如有长生路。
玉壶先生在何处。
[页]卷,册....[5503]485,15
第7笔
　　　　霓裳羽衣歌　鲍溶
玉烟生窗午（一作下）轻凝，晨华左耀鲜相凌。人言天孙机上亲手迹，有时怨别无所惜。
遂令武帝厌云韶，金针天丝缀飘飘。五声写出心中见，拊石喧金柏梁殿。
此衣春日赐何人，秦女腰肢轻若燕。香风间（一作闲）旋众彩随，联联珍珠贯长丝。
眼前意是三清客，星宿离离遶身白。鸾凤有声不见身，出宫入征随伶人。
神仙如月只可望，瑶华池头几惆怅。乔山一闭曲未终，鼎湖秋惊白头浪。
[页]卷,册....[5504]485,15
第8笔
　　　　寓兴　鲍溶
念来若望神，追往如话梦。梦神不（一作本）无迹，谁使烦心用。
鲁圣虚泣麟，楚狂浪歌凤。那言阮家子，更作穷途恸。
[页]卷,册....[5504]485,15
第9笔
　　　　游山　鲍溶
白道行深云，云高路弥细。时时天上客，遗路人间世。
烟花最深处，井臼得空刺。天寒鹤巢林，石长泉脉闭。
神化万灵集，心期一朝契。不见金板书，谁知阮家裔。
终期太古人，问取松柏岁。
[页]卷,册....[5504]485,15
第10笔
　　　　隋宫　鲍溶
御街多行客（一作行客路），行客悲春风。楚（一作野）老几代人，种田炀帝宫。
零落池台势，高低禾黍中。
[页]卷,册....[5504]485,15
第11笔
　　　　怀仙二首　鲍溶
昆仑九层台，台上宫城峻。西母持地图，东来献虞舜。
虞宫礼成后，回驾仙风顺。十二楼上人，笙歌沸天引。
裴回扶桑路，白日生离恨。青鸟更不来，麻姑断书信。
乃知东海水，清浅谁能问。[5504]

阆峰绮阁（一作昆仑九层）几千丈，瑶水西（一作四）流十二城。曾见（一作心羡）周灵王太子，碧桃花下自（一作学）吹笙。

[页]卷,册....[5505]485,15
第12笔
　　　　怀远人　鲍溶
远道在天际，客行如浮云。浮云不知归，似我长望君。
秋至汉水高，南音何时闻。瑶草难远寄，西风气氤氲。
常恐山岳游，不反鸾凤群。无厌坐迟人，风雨惊斯文。
[页]卷,册....[5505]485,15
第13笔
　　　　怀尹真人　鲍溶
万里叠嶂翠，一心浮云闲。羽人杏花发，倚树红琼颜。
流水杳冥外，女萝阴荫间。却思人间世，多恐不可还。
青鸟飞难远，春云晴不闲。但恐五云车，山上复有山。
[页]卷,册....[5505]485,15
第14笔
　　　　秋晚铜山道中宿隐者　鲍溶
我乡山川遥，秋晚空景促。天明共云散，日落依鸟宿。
主人逃名子，鹤发卧空谷。野言得真风，山貌宜古服。
喜于无声地，暂傲羲皇俗。秋窗照疏萤，寒犬吠落木。
朝隐留此处，一点天边宿。今忆见此时，添悲览止足。
迟迟清夜昼，幽路出深竹。笑谢万户侯，余将耻干禄。
[页]卷,册....[5505]485,15
第15笔
　　　　感怀　鲍溶
宿心不觉远，事去劳追忆。旷古川上怀，东流几时息。
门前青山路，眼见归不得。晓梦云月光，过秋兰蕙色。
[页]卷,册....[5505]485,15
第16笔
　　　　经秦皇墓　鲍溶
左岗青虬盘，右阪白虎踞。谁识此中陵，祖龙藏身处。
别为一天地，下入三泉路。珠华翔青鸟，玉影耀白[5505]兔。
山河一易姓，万事随人去。白昼盗开陵，玄冬火焚树。
哀哉送死厚，乃为弃身具。死者不复知，回看（一作首）汉文墓。
[页]卷,册....[5506]485,15
第17笔
　　　　将归旧山留别孟郊　鲍溶
择木无利刃，羡鱼无巧纶。如何不量力，自取中路贫。
前者不厌耕，一日不离亲。今来千里外，我心不在身。
悠悠慈母心，惟愿才如人。蚕桑能几许，衣服常著新。
一饭吐尺丝，谁见此殷勤。别君归耕去，持火烧车轮。
[页]卷,册....[5506]485,15
第18笔
　　　　留辞（一作别）杜员外式方　鲍溶
东风吹旅怀，乡梦无夜无。惭见（一作叹）君子堂，贫思上归途。
海岳泛念深，涓尘复何须。婆娑不在本（一作材木），屈曲无弦弧。
恻恻奉离尊，承欢独向隅。时当凤来日，孰用鸡鸣夫。（一本无此二句。）
回首九仙门，皇家在玉壶。惭非海人别，泪下不成珠。
[页]卷,册....[5506]485,15
第19笔
　　　　长城　鲍溶
蒙公（一作恬）虏生人，北筑秦氏（一作民）冤。祸兴萧墙内，万里防祸根（一作源）。
城成六国亡，宫阙启（一作观岂）千门。（一作人，一作年。）生人半为土，何用空中原。
奈何家天下（一作天下人），骨肉尚无（一酬）恩。投沙拥海水，安得久不翻。
乘高惨人魂，寒日易黄昏。枯骨贯朽铁，（一作朽木贯折矢。）砂中如（一作自）有言。
万古（一作岁）骊山下（一作葬），徒悲（一作谁知）野火燔。
[页]卷,册....[5506]485,15
第20笔
　　　　　　　　蔡平喜遇河阳马判官宽话别　　鲍溶[5506]
从事东军正四年，相逢且喜偃兵前。看寻狡兔翻三窟，见射妖星落九天。
江上柳营回鼓角，河阳花府望神仙。秋风萧飒醉中别，白马嘶霜雁叫烟。
[页]卷,册....[5507]485,15
第21笔
　　　　　　　　寄福州从事殷尧藩　　鲍溶
越岭寒轻物象殊，海城台阁似蓬壶。几回入市鲛绡女，终岁啼花山鹧鸪。
雷令剑龙知去未，虎夷云鹤亦来无。就中静事冥宵话，何惜双轮访病夫。
[页]卷,册....[5507]485,15
第22笔
　　　　壮士行　鲍溶
西方太白高，壮士羞病死。心知报恩处，对酒歌易水。
沙鸿嗥天末，横剑别妻子。苏武执节归，班超束书起。
山河不足重，重在遇知己。
[页]卷,册....[5507]485,15
第23笔
　　　　章华宫行　鲍溶
烟渚南鸿呼晓群，章华宫娥怨行云。十二巫峰仰天绿，金车何处邀云宿。
小腰婑堕三千人，宫衣水碧颜青春。岂无一人似神女，忍使黛蛾常不伸。
黛蛾不伸犹自可，春朝诸处门常锁。
[页]卷,册....[5507]485,15
第24笔
　　　　倚瑟行　鲍溶
金舆传惊（一作警）灞浐水（一作水涯），龙旗参天行殿巍。左文皇帝右慎姬，北面侍臣张释之。
因高知处邯郸道，寿陵已见生秋草。万世何人不此归，一言出口堪生老。
高歌倚瑟流（一作扬）清悲，徐乐（一作乐余）哀生知为谁。臣惊欢（一作谣）叹不可放（一作望），愿赐一言释安妄。
明珠为日红亭亭，水银为河玉为星。泉宫一闭秦国丧，牧童弄火（一作笛）骊山上。
与世无情在速贫，弃尸于野由斯葬。生死茫茫不可知，视（一作是）不一姓君莫悲。
始皇[5507]有训二世哲（一作誓），君独何人至于斯（一本无上四句）。灞陵一代无发毁，俭风本是张廷尉。
[页]卷,册....[5508]485,15
第25笔
　　　　辞辇行　鲍溶
汉家代久淳风薄，帝重微行极荒乐。青娥三千奉一人，班女不以色事君。
朝停玉辇诏同载，三十六宫皆眄睐。不惊六马缓天仪，从容鸣环前致辞。
君恩如海深难竭，妾命如丝轻易绝。愿陪阿〔母〕（毋）同小星，敢使太阳齐万物。
周末幽王不可宗，妾闻上圣遗休风。五更三老侍白日，八十一女居深宫。
愿将辇内有余席，回赐忠臣妾恩泽。一时节义动贤君，千年名姓香芬氲。
渐台水死何伤闻。
[页]卷,册....[5508]485,15
第26笔
　　　　巢乌行　鲍溶
乌生几子林萧条，雄乌求食雌守巢。夜愁风雨巢倾覆，常见一乌巢下宿。
日长雏饥雄未回，雌鸟下巢去哀哀。野田春尽少遗谷，寻食不得饥飞来。
黄雀亦引数青雀，雀飞未远乌惊落。既分青雀噉尔雏，尔雏虽长心何如。
将飞不飞犹未忍，古瑟写哀哀不尽。杀伤养伤复养生，呜呜啧啧何时平。
[页]卷,册....[5508]485,15
第27笔
　　　　姑苏宫行　鲍溶
姑苏宫，九层金台半虚空。雕楹璇题斗皎洁，中有妖姬似明月。
西见洞庭秋镜开，水华百里盘宫来。越王采女能水戏，仙舟如龙旌曳翠。
羽盖晴翻橘柚香，玉笙夜送芙蓉醉。归帆平静（一作净）君无劳，还从下下上高高。
[页]卷,册....[5508]485,15
第28笔
　　　　悲哉行　鲍溶
促促晨复昏，死生同一源。贵年不惧老，贱捞（一作者）伤久存。
朗朗哭前歌，绛旌引幽魂。来为千金字，去卧[5508]百草根。
黄土塞生路，悲风送回辕（一作轮）。金鞍旧良马，四顾不入（一作载）门。
生结千岁（一作载）念，荣华及百孙（一作荣及百代孙）。黄金买性命，白刃酬（一作雠）一言。
宁知北山下，松柏侵田园。
[页]卷,册....[5509]485,15
第29笔
　　　　元日早朝行（一作鲍防诗，末有师旷应律十句，旌旗不断二旬无。）　鲍溶
乾元发生春为宗，盛德在天斗建东。东方岁星大明宫，南山喜气摇晴空。
望云五等舞万玉，献寿一声出千峰。文章垂彩礼乐正，太白（一作平）下直旌旗红。
旌旗不断（一作直旌断尔）春风前，直如朱绳非尔妍。
[页]卷,册....[5509]485,15
第30笔
　　　　秋怀五首　鲍溶
促促生有涯，营营意无限。无限意未申，有涯生已晚。
恩荣不可恃，天道归寸管。老如影随人，时若车下阪。
行者归期尽，居人心更远。凉风日萧条，亲戚长在眼。
多忧知无奈，圣贤莫能免。客鸟投本枝，伤伤复深浅。

秋晓客迢迢，月清风楚楚。草虫夜侵我，唧唧床下语。
流年白日驰，微愿不我与。心如缫丝纶，展转多头绪。
凭觞散烦襟，援瑟清夜拊。回感帝子心，空堂有烟雨。
丝减悲不减，器新声更古。一弦有余哀，何况二十五。

九月夜如年，幽房劳别梦。不知别日远，夜夜犹相送。
玉床暗虫响，锦席寒泪冻。明镜失旧人，空林误归凤。
新年堪爱惜，锦字亦珍重。一念皎皎时，幽襟非所用。

金气白日来，疏黄满河关。平居乏愉悦，况复身险艰。
一忆故乡居，一望客人还。两心四海中，谁不伤朱颜。
双燕不巢树，浮萍不出山。性命君由天，安得易其间。
休悲砌虫苦，此日无人闲。[5509]

龙荒变露色，燕雁（一作雀）南为客。游子声影中，涕零念离析。
四时如车马，转此今与昔。往叹在空中，存事委幽迹。
翩翩日敛照，朗朗月系夕。物生春不留，年壮老还迫。
天机杳何为，长寿与松柏。

[页]卷,册....[5510]485,15
第32笔
　　　　庐山石镜　鲍溶
东岩采薇人，岩际朝见月。怪堕幽萝间，非时更澄彻。
绿萝就玉兔，再与高鸟歇。清光照掌中，始悟石上发。
谁传阴阳火，铸此天地物。深影藏半山，虚轮带凝雪。
早回谢公赏，今遇樵夫说。白日乘彩霞，翩翩对容发。
我图辨鬼魅，信美留烟阙。形神乍相逢，竟夕难取别。
如其终身照，可化黄金骨。
[页]卷,册....[5510]485,15
第33笔
　　　　与峨眉山道士期尽日不至　鲍溶
倾景安再中，人生有（一作又）何常。胡为少君别，风驭峨眉阳。
结我千日期，青山故人堂。期尽师不至，望云空烧香。
顾惭有限身，易老白日光。怀君屡惊叹，支体安能强。
往闻清修箓，未究服食方。瑶田有灵芝，眼见不得尝。
玉壶贮天地，岁月亦已长。若用壶中景，东溟又堪伤。
寄言赤玉箫，夜夜吹清商。
[页]卷,册....[5510]485,15
第34笔
　　　　述德上太原严尚书绶（一作王尚书，无绶字。）　鲍溶
帝命河岳神，降灵翼轩辕。天王委管籥，开闭秦北门。
顶戴日月光（一作华），口宣（一作沾濡）雨露言。甲马不及[5510]汗，天骄自亡魂。
清（一作青）冢入内地，黄河穷本源。风云寝气象，鸟兽翔旗幡。
军人歌无胡，长剑倚昆仑。终古鞭血地，到今耕稼繁。
樵客天一畔，何由拜旌轩。愿请执御臣，为公动朱轓。
岂令群荒外，尚有辜帝恩。愿陈田舍歌，暂息四座喧。
条桑去附枝，薙草绝本根。可惜汉公主，哀哀嫁乌孙。
[页]卷,册....[5511]485,15
第35笔
　　　　山中怀刘修　鲍溶
松老秋意孤，夜凉吟风水。山人在远道，相忆中夜起。
春光如不至，幽兰含香死。响象离鹤情，念来一相似。
月斜掩扉卧，又在梦魂里。
[页]卷,册....[5511]485,15
第36笔
　　　　塞下（一作上）　鲍溶
北（一作朔）风号蓟门，杀气日夜兴。咸阳三千里，驿马如饥鹰。
行子久去乡，逢（一作见）山不敢登。寒日惨大野，虏云如飞鹏。
西北防秋军，麾幢宿层层（一作冰）。匈奴天未丧，战鼓长登登（一作腾腾）。
汉卒马上老，繁缨空丝绳。诚知天所骄，欲罢又不能。
[页]卷,册....[5511]485,15
第37笔
　　　　送僧南游　鲍溶
且攀隋宫柳，莫忆（一作惜）江南春。师有怀乡志，未为无事人。
[页]卷,册....[5511]485,15
第38笔
　　　　行路难　鲍溶
玉堂向夕若无人，丝竹俨然宫商死。细人何言入君耳，尘生金樽酒如水。
君今不念岁蹉跎，雁天明明凉露多。华灯清凝久照夜，彩僮窈窕虚垂萝（一作罗）。
入宫见妒君不察，暮（一作莫）入此地生风波。此时不乐早休息，女颜易老君如何。
[页]卷,册....[5511]485,15
第39笔
　　　　子规　鲍溶
中林子规啼，云是古蜀帝。蜀帝胡为鸟，惊急如罪戾。
一啼艳阳节，春色亦可替。再啼孟夏林，密叶堪委翳。
三啼凉秋晓，百卉无生意。四啼玄冥冬，云物惨不霁。
芸黄壮士发（一作鬓），沾（一作泪）洒妖姬袂。悲深寒乌雏，哀掩病鹤翅。
胡为托幽命，庇质无完毳。戚戚含至冤，卑卑忌群势。
吾闻凤皇长，羽族皆受制。盍分翡翠毛，使学鹦鹉慧。
敌怨不在弦，一哀尚能继。那令不知休，泣血经世世。
古风失中和，衰代因郑卫。三叹尚淫哀，向渴嘻流涕。
如因异声感，乐与中肠契。至教一昏芜，生人遂危脆。
古意叹通近，如上青天际。荼蓼久已甘，空劳堇葵惠。
谁闻子规苦，思与正声计。
[页]卷,册....[5512]485,15
第40笔
　　　　秋夜闻郑山人弹楚妃怨　鲍溶
明月摇落夜，深堂清净弦。中间楚妃奏，十指哀婵娟。
寥寥夜含风，荡荡意如泉。寂寞物无象，依稀语空烟。
旅人多西望，客雁难南前。由来感神事，岂为无情传。
容华能几时，不再来者年。此夕河汉上，双星含凄然。
[页]卷,册....[5512]485,15
第41笔
　　　　忆旧游　鲍溶
忆求无何乡，了在赤谷村。仙人居其中，将往问所存。
日入蒙汜宿，石烟抱山门。明月久不下，半峰照啼猿。
堂上白鹤翁，神清心无烦。斋心侍席前，跪请长生恩。
云昔崆峒老，何词受轩辕。从星使变化，任日张乾坤。
若到旧乡里，宛如曾讨论。风移岩花气，珠贯金经言。
凉夜惜易尽，青烟谢晨喧。自唯腥膻体，难久留其藩。
几世身在梦，百年云无根。悠悠竟何事（一本无上二句。），愚智相忧冤。
叹息几晚寤，蒙师招其魂。至[5512]今瑶华心，每想清水源。
[页]卷,册....[5513]485,15
第42笔
　　　　白露　鲍溶
清蝉暂休响，丰露还移色。金飙爽晨华，玉壶增夜刻。
已低疏萤燄，稍减哀蝉力。迎社促燕心，助风劳雁翼。
一悲纨扇情，再想清浅忆。高高拜月归，轧轧挑灯织。
盈盈玉盘泪，何处无消息。
[页]卷,册....[5513]485,15
第43笔
　　　　经隐叟　鲍溶
行蹋门外泉，坐披床上云。谁将许由事，万古留与君。
虚洞闭金锁，蠹简藏鸟文。萝景深的的，蕙风闲薰薰。
余有世上心，此来未及群。殷勤讳名姓，莫遣樵客闻。
[页]卷,册....[5513]485,15
第44笔
　　　　秋暮（一作日）山中怀李端公益（一本益字在端公上）　鲍溶
旧事与日远，秋花仍旧香。前年绣衣客，此节过此堂。
侍臣不自高，笑脱（一作解）绣衣裳。眠云有余态（一作意），入鸟不乱行。
我恐云岚色，损君鞍马光。君言此何言，且共覆前觞。
古人重一笑，买日轻金装。日尽秉烛游，千年不能忘。（一本无上六句。）
君言此何言，明（一作今）日皆异乡。明日非今日，山下（一作下山）道路长。
一从山下来（一作去），天地再炎凉。此中会（一作期果）难得，梦君马玄黄。
[页]卷,册....[5513]485,15
第45笔
　　　　苦哉远征人（一本苦哉上有拟古二字）　鲍溶
征人歌古曲，携手上河梁。李陵死别处，窅杳玄（一作去）冥乡。
忆昔从此路，连年征鬼方。久行迷汉历，三死（一作洗）毡衣裳。
百战身且在，微功信难忘。远承云台议，非势孰敢当。
落日吊李广，白首（一作身）过河阳。闲弓失月影，劳剑无龙光。
去日始束发，今来发成霜。虚名乃闲事，生见父母乡。
掩抑大风歌，裴回少年场。诚[5513]哉古人言，鸟尽良弓藏。
[页]卷,册....[5514]485,15
第46笔
　　　　悼豆卢策先辈　鲍溶
丧车出东门，生时马无力。何处入黄泉，嵩高山西北。
室人万里外，久望君官职。今与牵衣儿，翻号死消息。
平生江海上，我不空相识。远客迷畏途，孤鸿伤一翼。
行将鸡黍祭，已是乌鸢食。劝酒执御郎，行人有哀色。
先悲三尺土，经岁哭不得。眼前双双流，故袂安可拭。
一拜隔千里，生人意何极。唯有阳春曲，永播清玉德。
[页]卷,册....[5514]485,15
第47笔
　　　　首夏　鲍溶
昨日青春去，晚峰尚含妍。虽留有余态，脉脉防忧煎。
幽人惜时节，对此感流年。
[页]卷,册....[5514]485,15
第48笔
　　　　寄天台准公　鲍溶
赤城桥东见月夜，佛垄寺边行月僧。闲蹋莓苔绕琪树，海光清净对心灯。
[页]卷,册....[5514]485,15
第49笔
　　　　送僧东游　鲍溶
风流东晋后，外学入僧家。独唱郢中雪，还游天际霞。
云村共香饭，水月喻（一作国渝）秋花。景物添新致，前程讵可涯。
[页]卷,册....[5514]485,15
第50笔
　　　　送僧之宣城　鲍溶
昔从谢太守，宾客宛陵城。有日持斋戒，高僧识姓名。
秋风送客去，安得尽忘情。
[页]卷,册....[5514]485,15
第51笔
　　　　宣城北楼昔从顺阳宫会于此[5514]　鲍溶
诗楼郡城北，窗牖敬亭山。几步尘埃隔，终朝世界闲。
凭师看粉壁，名姓在其间。
[页]卷,册....[5515]485,15
第52笔
　　　　东高峰（一作东峰亭）　鲍溶
东亭最高峙，春树绕山腰。画里青鸾客，云中碧玉箫。
秋风若西望，为我一长谣。
[页]卷,册....[5515]485,15
第53笔
　　　　禅定寺经院　鲍溶
莲华不朽寺（一作字），雕刻满山根。石汗知天雨，金泥落圣言。
思量施金客，千古独消魂。
[页]卷,册....[5515]485,15
第54笔
　　　　范真传（一作传真）侍御累有寄因奉酬十首　鲍溶
昨日新花红满眼，今朝美酒绿留人。更宜明月含芳露，凭仗萧郎夜赏春。

白雪翦花朱蜡蒂，折花传笑惜春人。请君白日留明日（一作月），一醉春风（一作风光）莫厌频。

云髻凤文细（一作钿），对君歌（一作俱）少年。万（一作兼）金酬一顾（一作愿，一作饮。），可惜十千钱。

玉管倾杯乐，春园斗草情。野花无限意，处处逐人行。

闻道中山酒，一杯千日醒（一作〔酲〕（醒））。黄莺似传语，劝酒太叮咛。

红袂歌声起，因君始得闻。黄昏小垂手，与我驻浮云。

相劝醉年华，莫醒春日斜。春风宛陵道，万里晋阳花。

碧绿草萦堤，红蓝花满溪。愿君常践蹋（一作路），莫使暗萋萋。

萋萋巫峡云，楚客莫留恩。岁久晋阳道，谁能向太原。

岁酒（一作几日）劝屠苏，楚声山鹧鸪。春风入君意，千日不须臾。

[页]卷,册....[5515]485,15
第55笔
　　　　越女词　鲍溶
越女芙蓉妆，浣纱清浅水。忽惊春心晓（一作晚），不敢思君子。
君子纵我思，宁来浣溪里。
[页]卷,册....[5516]486,15
第56笔
　　　　弄玉词二首　鲍溶
素女结念飞天行，白玉参差凤皇声。天仙借女双翅猛，五灯绕身生。
入烟去无影。

三清弄玉秦公女，嫁得天上人。琼箫碧月唤朱雀，携手上谒玉晨君。
夫妻同寿，万万青春。

[页]卷,册....[5516]486,15
第57笔
　　　　山行经樵翁　鲍溶
我心劳我身，远道谁与论。心如木中火，忧至常自燔。
披访结恩地，世人轻报恩。女无良媒识，知入何人门。
寒日行深山，路由谷中村。田翁樵采熟，男女讴吟喧。
借问身命谋，上言愧乾坤。时清公赋薄，力勤地利繁。
下念草木年，坐家见重孙。举案馈宾客，糟浆盈陶尊。
醉闲鹿裘煖，白发舞轩轩。仰羡太古人，余将破行辕。
遑遑问身事，师友难为言。离歌又行去，落日低寒泉。
[页]卷,册....[5516]486,15
第58笔
　　　　途中旅思二首　鲍溶
喔喔鸡鸣晓，萧萧马辞枥。草草名利区，居人少于客。
生期三万日，童耄半虚掷。修短命半中，忧欢复相[5516]敌。
朝提黄金爵，暮造青松宅。来往日相悲，北邙田土窄。
峨峨西天岳，锦绣明翠壁。中有不死乡，千年无人迹。
心期周太子，下马拜虚碧。鹤驾如可从，他年执烟策。

星出方问宿，睡眼始朦胧。天光见地色，上路车幢幢。
时物既老大，众山何枯空。青冥见古柏，寥朗闻疏鸿。
独步天地间，无因为君忠。白毛寻人忧，生此头发中。
跃马非壮岁，报恩无高功。斯言化为火，日夜焚深衷。

[页]卷,册....[5517]486,15
第59笔
　　　　旧镜　鲍溶
婵娟本家镜，与妾归君子。每忆并照时，相逢明月里。
春风忽分影，白日难依倚。珠粉不结花，玉珰宁辉耳。
心期不可见，不保长如此。华发一欺人，青铜化为鬼。
良人有归日，肯学妖桃李。瑶匣若浮云，冥冥藏玉水。
侍儿不遣照，恐学孤鸾死。
[页]卷,册....[5517]486,15
第60笔
　　　　宿悟空寺赠僧　鲍溶
劳者谣烛蛾，致身何营营。雪山本师在，心地如镜清。
往与本师别，人间买浮名。朝光畏不久，内火烧人情。
迷路喜未远，宿留化人城。前心宛如此，了了随静生。
维持薝卜花，却与前心行。
[页]卷,册....[5517]486,15
第61笔
　　　　感兴（第十五句缺一字）　鲍溶
幽人无近迹，别易（一作异）会则稀。黄鹤亦姓丁，寥寥何处飞。
时见海上山，绕云心依依。谅无驭风术，中路愁虚归。
童发慕道心，壮年堕尘机。白日不饶我，如今事皆非。
群羊化石尽，双凫与我违。□岳黄金富，轩辕晓霞衣。
谁令日在眼，容色烟云微。
[页]卷,册....[5517]486,15
第62笔
　　　　秋思　鲍溶
楚客秋更悲，皇皇无声地。时无无事人，我命与身异。
良时如飞鸟，回掌成故事。蹉跎秋定还，凝冽坚冰至。
人生不期老，华发谁能避。感此惜壮年，壮年少为贵。
我生虽努力，荣途难自致。徒为击角歌，且惭雕剑字。
吾师（一作思）罕言命，感激潜伤思。
[页]卷,册....[5518]486,15
第63笔
　　　　客途逢乡人旋别　鲍溶
惊鸿一断行，天远会无因。无因忽相会，感叹若有神。
我乡路三千，百里一主人。一宿独何恋，何况旧乡邻。
牢落岁华晏，相怜客中贫。迎霜君衣煖，与我同一身。
谁在天日下，此生能不勤。青萍寄流水，安得长相亲。
明发更远道，山河重苦辛。
[页]卷,册....[5518]486,15
第64笔
　　　　隋帝陵下　鲍溶
白露沾衣隋主宫，云亭月馆楚淮东。盘龙楼舰浮冤水，雕锦帆幢使乱风。
长夜应怜桀何罪，告成合笑禹无功。伤心近似骊山路，陵树无根秋草中。
[页]卷,册....[5518]486,15
第65笔
　　　　洛阳春望　鲍溶
五凤楼南望洛阳，龙门回合抱苍苍。受朝前殿云霞煖，封岳行宫草木香。
四海为家知德盛，二京有宅卜年长。东人犹忆时巡礼，愿觐元和日月光。
[页]卷,册....[5518]486,15
第66笔
　　　　始见二毛　鲍溶
玄发迎忧光色阑，衰华因镜强相看。百川赴海返潮易，一叶报秋归树难。
初弄藕丝牵欲断，又惊机素翦[5518]仍残。颜生岂是光阴晚，余亦何人不自宽。
[页]卷,册....[5519]486,15
第67笔
　　　　巫山怀古　鲍溶
十二峰峦斗翠微，石烟花雾犯容辉。青春楚女妒云老，白日神人入梦稀。
银箭暗凋歌夜烛，珠泉频点舞时衣。谁伤宋玉千年后，留得青山辨是非。
[页]卷,册....[5519]486,15
第68笔
　　　　郊天回　鲍溶
日动萧烟上泰坛，帝从黄道整和銮。风前貔武回雕仗，云里神龙起画竿。
金鸟赦书鸣九夜，玉山寿酒舞千官。始知报本终朝礼，旧典时巡只自难。
[页]卷,册....[5519]486,15
第69笔
　　　　温泉宫　鲍溶
忆昔开元天地平，武皇十月幸华清。山蒸阴火云三素，日落温泉鸡一鸣。
彩羽鸟仙歌不死，翠霓童妾舞长生。仍闻老叟垂黄发，犹说龙髯缥缈情。
[页]卷,册....[5519]486,15
第70笔
　　　　寄归　鲍溶
塞草黄来见雁稀，陇云白后少人归。新丝强入未衰鬓，别泪应沾独宿衣。
几夕精诚拜初月，每秋河汉对空机。更看出猎相思苦，不射秋田朝雉飞。
[页]卷,册....[5519]486,15
第71笔
　　　　赠远　鲍溶
辛苦关西车骑官，几年旌节客河兰。金泥舞虎精神暗，银缕交龙气色寒。
欲和古诗成窦锦，倍悲秋扇损齐纨。莫劳雁足传书信，愿向凌烟阁上看。
[页]卷,册....[5519]486,15
第72笔
　　　　九日与友人登高　鲍溶
云木疏黄秋满川，茱萸风里一尊前。几回为客逢佳节，曾见何人再少年。
霜报征衣冷针指，雁惊幽梦泪婵娟。古来醉乐皆难得，留取穷通付上天。
[页]卷,册....[5520]486,15
第73笔
　　　　赠杨炼师　鲍溶
紫烟衣上绣春云，清隐山书小篆文。明月在天将凤管，夜深吹向玉晨君。
[页]卷,册....[5520]486,15
第74笔
　　　　玉清坛　鲍溶
上阳宫里女，玉色楚人多。西信无因得，东游奈乐何。
[页]卷,册....[5520]486,15
第75笔
　　　　答客　鲍溶
竹间深路马惊嘶，独入蓬门半似迷。劳问圃人终岁事，桔槔声里雨春畦。
[页]卷,册....[5520]486,15
第76笔
　　　　隋宫　鲍溶
柳塘烟起日西斜，竹浦风回雁弄沙。炀帝春游古城在，坏宫芳草满人家。
[页]卷,册....[5520]486,15
第77笔
　　　　送僧文江　鲍溶
吴王剑池上，禅子石房深。久慕白云性，忽劳青玉音。
孤高知胜鹤，清雅似闻琴。此韵书珍重，烦师出定吟。
[页]卷,册....[5520]486,15
第78笔
　　　　古意（末句缺一字）　鲍溶
重锦化为泥，翦刀误人事。夜裁远道书，剪破相思字。
妾心不自信，远道终难寄。客心固多疑，肯信非人[5520]意。
万里不言远，归书长相次。可即由此书，空房□忌讳。
[页]卷,册....[5521]486,15
第79笔
　　　　山中冬思二首　鲍溶
山深先冬寒，败叶与林齐。门巷非世路，何人念穷栖。
哀风破山起，夕雪误鸣鸡。巢鸟侵旦出，饥猿无声啼。
晨兴动烟火，开云伐冰溪。老木寒更瘦，阴云晴亦低。
我贫自求力，颜色常低迷。时思灵台下，游子正凄凄。

雪壮冰亦坚，冻涧如平地。幽人毛褐煖，笑就糟床醉。
唤人空谷应，开火寒猿至。拾薪煮秋栗，看鼎书古字。
忽忆南涧游，衣巾多云气。露脚寻逸僧，咨量意中事。

[页]卷,册....[5521]486,15
第80笔
　　　　读史　鲍溶
鬼书报秦亡，天地亦云闭。赤龙吟大野，老〔母〕（毋）哭白帝。
苍苍无白日，项氏徒先济。六合已姓刘，鸿门事难制。
坑降嬴政在，衣锦人望替。宿昔见汉兵，龙蛇满旌棨。
始矜山可拔，终叹骓不逝。区区亚父心，未究天人际。
萧张马无汗，盛业垂千世。
[页]卷,册....[5521]486,15
第81笔
　　　　冬夜答客　鲍溶
冬日诚可爱，不如夜漏多。幸君霜露里，车马犯寒过。
学耕不逢年，稂莠败黍禾。岂唯亲宾散，鸟鼠移巢窠。
独见青松心，凌霜庇柔萝。壮日贱若此，留恩意如何。
因忆古丈夫，一言重山河。临风弹楚剑，为子奏燕歌。
[页]卷,册....[5521]486,15
第82笔
　　　　宿吴兴道中苕村[5521]　鲍溶
浮客倦长道，秋深夜如年。久行惜日月，常起鸡鸣前。
夕计今日程，息车在苕川。霜中水南寺，金磬泠泠然。
畴昔此林下，归心巢顶禅。身依寤昏寐，智月生虚圆。
羁旅违我程，去留难双全。观身话往事，如梦游青天。
明发止宾从，寄声琴上弦。聊书越人意，此曲名思仙。
[页]卷,册....[5522]486,15
第83笔
　　　　代楚老酬主人　鲍溶
流水为我乡，扁舟为我宅。二毛去天远，几日人间客。
曈曈衔山景，渺渺翔云迹。从时无定心，病处不煖席。
烦君问岐路，为我生凄戚。百年衣食身，未死皆有役。
曾伤无遗嗣，纵有复何益。终古北邙山，樵人卖松柏。
[页]卷,册....[5522]486,15
第84笔
　　　　沛中怀古　鲍溶
烟芜歌风台，此是赤帝乡。赤帝今已矣，大风邈凄凉。
惟昔仗孤剑，十年朝八荒。人言生处乐，万乘巡东方。
高台何巍巍，行殿起中央。兴言万代事，四坐沾衣裳。
我为异代臣，酌水祀先王。抚事复怀昔，临风独彷徨。
[页]卷,册....[5522]486,15
第85笔
　　　　夏日华山别韩博士愈　鲍溶
别地泰华阴，孤亭潼关口。夏日可畏时，望山易迟久。
暂因车马倦，一逐云先后。碧霞气争寒，黄鸟相语诱。
三峰多（一作各）异态，迥举仙人手。天晴捧日轮，月夕弄星斗。
幽疑白帝近，明见黄河走。远心不期来，真境非吾有。
鸟鸣草木下，日息天地右。踯躅因风松，青冥谢仙叟。
不知无声泪，中感一颜（一作顾）厚。青霄上何阶，别剑空朗扣。
故乡此关外，身与名相守。迹比断根蓬，忧如长饮酒。
生离抱多恨，方寸安可受。咫[5522]尺岐路分，苍烟蔽回首。
[页]卷,册....[5523]486,15
第86笔
　　　　春日言怀　鲍溶
湛湛琴前酒，期自赏青春。胡为缄笑语，深念不思身。
寂寂花舞多，嘤嘤鸟言频。心悲兄弟远，愿见相似人。
江界田土卑，竞来东作勤。岁寒虚尽力，家外无强亲。
杳窅青云望，无途同苦辛。
[页]卷,册....[5523]486,15
第87笔
　　　　题吴征君岩居　鲍溶
尧泽润天下，许由心不知。真风存绵绵，常与达者期。
有道吾不仕，有生吾不欺。澹然灵府中，独见太古时。
地脉发醴泉，岩根生灵芝。天文若通会，星影应离离。
亭亭傅氏岩，何独万古思。
[页]卷,册....[5523]486,15
第88笔
　　　　云溪竹园翁　鲍溶
硠硠云溪里，翠竹和（一作如）云生。古泉绩涧深，竦竦如刻成。
楚客卧云老，世间如姓名。因兹千亩业，以代双牛耕。
乱林不可留（一作流），寸茎不可轻。风煖斗出地，仰齐故年茎。
幽室结白茅，密叶罗众清。照水寒澹荡，对山绿峥嵘。
苍松含古貌，秋桂俨白英。相看受天风，深夜戛击声。
[页]卷,册....[5523]486,15
第89笔
　　　　　　　　窃览都官李郎中和李舍人益酬张舍人弘静夏夜寓直思闻雅琴见寄　　鲍溶
朝草天子奏，夜语思忧琴。因声含香气，其韵流水音。
仙乐朱凤意，灵芝紫鸾心。翻然远求友，岂独双归林。
松吹暑中冷，星花池上探。倘俾有声乐，请以丝和金。
[页]卷,册....[5523]486,15
第90笔
　　　　长安言怀　鲍溶
殷殷生念厚，戚戚劳者多。二时昼夜等，百岁讵几何。
日下文翰苑，侧身识经过。千虑恐一失，翔阳已蹉[5523]跎。
临觞翦众忧，静寄丝桐歌。思归绕十指，五声不相和。
暮天还巢翼，明日陨叶柯。高谢岩谷人，鹿衣带女萝。
生不去亲爱，浮名若风波。谁令不及此，亲爱隔山河。
[页]卷,册....[5524]486,15
第91笔
　　　　秋思三首　鲍溶
胡风吹雁翼，远别无人乡。君近雁来处，几回断君肠。
昔奉千日书，抚心怨星霜。无书又千日，世路重茫茫。
燕国有（一作古）佳丽，蛾眉富春光。自然君归晚，花落君空堂（一作房）。
君其若不然（一作君若谓不死），岁晚双鸳鸯。

顾兔蚀残月，幽光不如星。女儿晚事夫，颜色同秋萤。
秋日边马思，武夫不遑宁。燕歌易水怨，剑舞蛟龙腥。
风折连枝树，水翻无蒂萍。立身多门户，何必燕山铭。
生世不如鸟，双双比翼翎。

季秋天地闲（一作闭），万物生意足。我忧长于生，安得及草木。
试从古人愿，致酒歌秉烛。燕赵皆世人，讵能长似玉。
俯怜老期近，仰视日车速。萧飒御风君，魂梦愿相逐。
百年夜销半，端为垂缨束。

[页]卷,册....[5524]486,15
第92笔
　　　　归雁　鲍溶
南国春早煖，渚蒲正月生。东风吹雁心，上下和乐声。
绕水半空去，拂云偕（一作皆）相迎。如防失群怨，预有侵夜惊。
渺邈天外影，支离塞中莺（一作嘤）。自顾摧颓羽，偏感南北情。
乍甘烟雾劳，不顾龙沙荣（一作萦）。虽乐未归意，终不能自鸣。
喜去春月满，归来秋风清。啼余碧窗梦，望断阴山行。
不及瑶（一作台，一本缺。）燕，寄身金宫楹。
[页]卷,册....[5524]486,15
第93笔
　　　　悲湘灵[5524]　鲍溶
山上凉云收，日斜川风止。娥皇五十弦，秋深汉江水。
初因无象外，牵感百忧里。霜露结瑶华，烟波劳玉指。
将随落叶去，又绕疏苹起。哀响云合来，清余桐半死。
女颜万岁后，岂复婵娟子。不道神无悲，那能久如此。
魂魄无不之，九山徒相似。没没竟不从，唯伤远人耳。
斑斑泪篁下，恐有学瑟鬼。
[页]卷,册....[5525]486,15
第94笔
　　　　闻蝉　鲍溶
高蝉旦夕唳，景物浮凉气。木叶渐惊年，锦字因络纬。
稍断当窗梦，更凄临水意。清香笋蒂风，晓露莲花泪。
余引未全歇，凝悲寻迥至。星景欲望河，月扇看藏笥。
谁念因声感，放歌写人事。
[页]卷,册....[5525]486,15
第95笔
　　　　怀幽期　鲍溶
清砧击霜天外发，楚僧期到石上月。寒峰深虚独遶尽，夜水浅急不可越。
窅机冥智难思量，无尽性月如空王。眼界行处不著我，天花下来惟有香。
我今胡为寄他乡。
[页]卷,册....[5525]486,15
第96笔
　　　　思琴高　鲍溶
琴仙人，得仙去。万古钓龙空有处，我持曲钩思白鱼。
仙溪绿尽含空虚，天钧踪迹无遗余。烧香寄影在岩树，东礼海日鸡鸣初。
[页]卷,册....[5525]486,15
第97笔
　　　　得储道士书　鲍溶
婵娟春尽暮心秋（一作收），邻里同年半白头。为问蓬莱近消息，海波平静好东游。
[页]卷,册....[5525]486,15
第98笔
　　　　寒夜吟　鲍溶
九衢金吾夜行行，上宫玉漏遥分明。霜飙乘阴扫地起，旅鸿迷雪遶枕声。
远人归梦既不成，留家惜夜欢[5525]心发。罗幕画堂深皎洁，兰烟对酒客几人。
兽（一作战）火扬光二三月，细腰楚姬丝竹间。白纻长袖歌闲闲，岂识苦寒损（一作换）朱颜。
[页]卷,册....[5526]486,15
第99笔
　　　　采莲曲二首　鲍溶
弄舟结朅来南塘水，荷叶映身摘莲子。暑衣清净鸳鸯喜，作浪舞花惊不起。
殷勤护惜纤纤指，水菱初熟多新刺。

采莲朅来水无风，莲潭如鉴（一作镜）松如龙。夏衫短袖交斜红，艳歌笑斗新芙蓉。
戏鱼往听莲叶东。

[页]卷,册....[5526]486,15
第100笔
　　　　玉山谣奉送王隐者　鲍溶
凤凰城南玉山高，石脚耸立争雄豪。攒峰胎玉气色润，百泉透云流不尽。
万古分明对眼开，五烟窈窕呈祥近。有客师事金身仙，用金买得山中田。
闲开玉水灌芝草，静醉天酒松间眠。心期南溟万里外，出山几遇光阴改。
水玉丁东不可闻，冰华皎洁应如待。秋风引吾歌去来，玉山彩翠遥相催。
殷勤千树玉山顶，碧洞寥寥寒锦苔。
[页]卷,册....[5526]486,15
第101笔
　　　　岐路　鲍溶
北风送微寒，徒侣勤（一作行李动）远征（一作程）。忧人席不煖，残月马上明。
飘飘岐路间，长见日（一作月）初生。重嶂晓（一作峰晚）色浅，疏猿寒啼清。
人间多岐路，常恐终身行。回见四方人，车轮无留声。
空谷亦堪隐，下田非懒耕。古人有遗训，饱食非亲荣。
我生礼义乡，少小见太平。圣贤犹羁旅，况复非其名。（一本下有人生能几许，三十尘中行。感此长叹息，百年何所营四句。）
[页]卷,册....[5526]486,15
第102笔
　　　　陇头水　鲍溶
陇头水，千古不堪闻。生归苏属国，死别李将军。
细响风凋草，清哀雁落云。
[页]卷,册....[5527]486,15
第103笔
　　　　沙上月　鲍溶
黄昏潮落南沙明，月光涵沙秋雪清。水文不上烟不荡，平平玉田冷空旷。
[页]卷,册....[5527]486,15
第104笔
　　　　赠李黯将军　鲍溶
细柳连营石堑牢，平安狼火赤星高。岩云入角雕龙爽，寒日摇旗画兽豪。
搜伏雄儿欺魍魉，射声游骑怯分毫。圣人唯有河〔湟〕（隍）恨，寰海无虞在一劳。
[页]卷,册....[5527]486,15
第105笔
　　　　人日陪宣州范中丞传正与范侍御宴（一作鲍防诗，一本侍御下有传质二字，宴下有东峰亭三字。）　鲍溶
人日春风绽早梅，谢家兄弟看花来。吴姬对客歌千曲，秦女留人酒百杯。
丝柳向空轻（一作初）婉转，玉山看日渐裴回。流光易去欢难得，莫厌频频上此台。
[页]卷,册....[5527]486,15
第106笔
　　　　古鉴　鲍溶
古鉴含灵气象和，蛟龙盘鼻护金波。隐山道士未曾识，负局先生不敢磨。
曾向春窗分绰约，误回秋水照蹉跎。世间纵有应难比，十斛明珠酬未多。
[页]卷,册....[5527]486,15
第107笔
　　　　送王炼师　鲍溶
圣母祠堂药树香，邑君承命荐椒浆。风云大感精神地，雷雨频过父母乡。
尽日一川侵草绿，回车二麦遶山黄。野人久会神仙事，敢奏歌钟庆万箱。
[页]卷,册....[5527]486,15
第108笔
　　　　寄张十七校书李仁行秀才　鲍溶
去年八月此佳辰，池上闲闲四五人。久行月影愁迷梦，误入华光笑认春。
一与清风上芸阁，再期秋雨过龙津。今年此日何由见，蓬户萧条对病身。
[页]卷,册....[5528]486,15
第109笔
　　　　送王损之秀才赴举　鲍溶
青门珮兰客，淮水誓风流。名在乡书贡，心期月殿游。
平沙大河急，细雨二陵秋。感此添离恨，年光不少留。
[页]卷,册....[5528]486,15
第110笔
　　　　旧镜　鲍溶
团团铜镜似潭水，心爱玉颜私自亲。一经离别少年改，难与清光相见新。
[页]卷,册....[5528]486,15
第111笔
　　　　忆郊天　鲍溶
忆向郊坛望武皇，九军旗帐下南方。六龙日驭天行健，神母呈图地道光。
浓煖气中生历草，是非烟里爱瑶浆。至今满耳箫韶曲，徒羡瑶池舞凤皇。
[页]卷,册....[5528]486,15
第112笔
　　　　期尽　鲍溶
鱼锁生衣门不开，玉筐金月共尘埃。青山石妇千年望，雷雨曾知来不来。
[页]卷,册....[5528]486,15
第113笔
　　　　晚山蝉　鲍溶
山蝉秋晚妨人语，客子惊心马亦嘶。能阅几时新碧树，不知何日寂金闺。
若逢海月明千里，莫忘何郎寄一题。
[页]卷,册....[5528]486,15
第114笔
　　　　秋暮送裴垍员外刺婺州　鲍溶
婺女星边气不秋，金华山水似瀛州。含香太守心清净，去与神仙日日游。
[页]卷,册....[5529]486,15
第115笔
　　　　寄薛膺昆季　鲍溶
楚山清洛两无期，梦里春风玉树枝。何况芙蓉楼上客，海门江月亦相思。
[页]卷,册....[5529]486,15
第116笔
　　　　杨真人箓中像　鲍溶
画中留得清虚质，人世难逢白鹤身。应见茅盈哀（一作衰）老弟，为持金箓救生人。
[页]卷,册....[5529]486,15
第117笔
　　　　寄卢给事汀吴员外丹　鲍溶
姓丁黄鹤辽东去，客倩仙翁海上人。闻道姓名多改变，只今偕是圣朝臣。
[页]卷,册....[5529]486,15
第118笔
　　　　怀王直秀才　鲍溶
乡无竹圃为三径，贫寄邻家已二年。惟有素风身未坠，世间开口不言钱。
[页]卷,册....[5529]486,15
第119笔
　　　　赠（一作题）真公影堂　鲍溶
旧房西壁画支公，昨暮今晨色不同。远客闲（一作问）心无处所，独添香火望虚空。
[页]卷,册....[5529]486,15
第120笔
　　　　赠僧戒休　鲍溶
风行露宿不知贫，明月为心又是身。欲问月中无我法，无人无我问何人。
[页]卷,册....[5529]486,15
第121笔
　　　　秋夜怀紫阁峰僧　鲍溶
满山雨色应难见，隔涧经声又不闻。紫阁夜深多入定，石台（一作苔）谁为扫秋云。
[页]卷,册....[5529]486,15
第122笔
　　　　酬江公见寄　鲍溶
曾答雁门偈，为怜同社人。多惭惠休句（一作日），偕得此（一作比）阳春。
[页]卷,册....[5530]486,15
第123笔
　　　　送罗侍御归西台　鲍溶
归台新柱史，辞府旧英髦。劝酒莲幕贵，望尘骢马高。
诗情分绣段，剑彩拂霜毫。此举关风化，谁云别恨劳。
[页]卷,册....[5530]486,15
第124笔
　　　　宿水亭　鲍溶
雕楹彩槛压通波（一作陂），鱼鳞碧幕衔曲玉。夜深星月伴芙蓉，如在广寒宫里宿。
[页]卷,册....[5530]486,15
第125笔
　　　　寄峨嵋山杨炼师　鲍溶
道士夜诵蕊珠经，白鹤下遶香烟听。夜移经尽人上鹤，仙风吹入秋冥冥。
[页]卷,册....[5530]486,15
第126笔
　　　　寄海陵韩长官　鲍溶
吏散重门印不开，玉琴招鹤舞裴回。野人为此多东望，云雨仍从海上来。
[页]卷,册....[5530]486,15
第127笔
　　　　淮南卧病（一本无此四字）感路群侍御访别　鲍溶
西台御使重难言，落木疏篱遶病魂。一望青云感骢马，款行黄草（一作叶）出柴门。
[页]卷,册....[5530]486,15
第128笔
　　　　题禅定寺集公竹院　鲍溶
公门得休静，禅寺少逢迎。任客看花醉，随僧入竹行。
归时常犯夜，云里有经声。
[页]卷,册....[5530]486,15
第129笔
　　　　风筝[5530]　鲍溶
何响与天通，瑶筝挂望中。彩弦非触指，锦瑟忽闻风。
雁柱虚连势，鸾歌且坠空。夜和霜击磬，晴引凤归桐。
幽咽谁生怨，清冷自匪躬。秦姬收宝匣，搔手不成功。
[页]卷,册....[5531]486,15
第130笔
　　　　经旧游　鲍溶
游鱼怀故池，倦鸟怀故窠。故山系归念，行坐青巍峨。
羸马经旧途，此乡喜重过。居人无故老，倍感别日多。
但见野中坟，累累如青螺。凉风日摇落，桑下松婆娑。
叹息追古人，临风伤逝波。古人无不死，叹息欲如何。
朅来遂远心，默默存天和。
[页]卷,册....[5532]487,15
第131笔
　　　　过薛舍人旧隐　鲍溶
寝门来哭夜，此月小祥初。风意犹忆瑟，萤光乍近书。
墙蒿藏宿鸟，池月上钩（一作吹）鱼。徒引相思泪，涓涓东逝余。
[页]卷,册....[5532]487,15
第132笔
　　　　山居　鲍溶
窈窕垂涧萝，蒙茸黄（一作采）葛花。鸳鸯怜（一作临）碧水，照影舞金沙。
[页]卷,册....[5532]487,15
第133笔
　　　　暮秋与裴居晦宴因见采菊花之作（一本题作暮秋见菊）　鲍溶
菊花低色过重阳，似忆王孙白玉觞。今日王孙好收采，高天已下两回霜。
[页]卷,册....[5532]487,15
第134笔
　　　　望麻姑山[5532]　鲍溶
幽人往往怀麻姑，浮世悠悠仙景（一作境）殊。自从青鸟不堪使，更得蓬莱消息无。
[页]卷,册....[5533]487,15
第135笔
　　　　湖上望月　鲍溶
湖上清凉月更好，天边旅人犹未归。几见金波满还破，草虫声畔露沾衣。
[页]卷,册....[5533]487,15
第136笔
　　　　襄阳怀古　鲍溶
襄阳太守沈碑意，身后身前几年事。湘江千岁未为陵，水底鱼龙应识字。
[页]卷,册....[5533]487,15
第137笔
　　　　秋夜对月寄僧特　鲍溶
忆见特公赏秋处，凉溪看月清光寒。今夕深溪又相映，特公何处共团圆。
[页]卷,册....[5533]487,15
第138笔
　　　　望江中（一本无江中二字）金山寺　鲍溶
一朵蓬莱在世间，梵王宫阙翠云间（一作闲）。近南溪水更清浅，闻道游人未忍还。
[页]卷,册....[5533]487,15
第139笔
　　　　宿青牛谷梁炼师仙居　鲍溶
随云步入青牛谷，青牛道士留我宿。可怜夜久月中行，惟有坛边一枝竹。
[页]卷,册....[5533]487,15
第140笔
　　　　得僧书　鲍溶
身归紫霄岭，书下白云来。剪笋发寒字，烧花芳夜雷。
想随香驭至，不假定钟催。
[页]卷,册....[5533]487,15
第141笔
　　　　见袁德师侍御说江南有仙檀花因以戏赠　鲍溶
闻说天坛花耐凉，笑风含露对秋光。欲求御史更分别，何似衣花岁岁香。
[页]卷,册....[5533]487,15
第142笔
　　　　和王璠侍御酬友人赠白角冠[5533]　鲍溶
芙蓉寒艳镂冰姿，天朗灯深拔豸时。好见吹笙伊洛上，紫烟丹凤亦相随。
[页]卷,册....[5534]487,15
第143笔
　　　　送僧择栖（一本无上二字）游天台二首　鲍溶
身非居士常多病，心爱空王稍觉闲。师问寄禅何处所，浙东（一作南）青翠沃洲山。

金岭雪晴僧独归，水文霞彩衲（一作纳）禅衣。可怜石室烧香夜，江月对心无是非。

[页]卷,册....[5534]487,15
第144笔
　　　　上巳日寄樊瓘樊宗宪兼呈上浙东孟中丞简　鲍溶
世间禊事风流处，镜里云山若画屏。今日会稽王内史，好将宾客醉兰亭。
[页]卷,册....[5534]487,15
第145笔
　　　　暮春戏赠樊宗宪　鲍溶
羌笛胡琴春调长，美人何处乐年芳。野船弄酒鸳鸯醉，官路攀花騕褭狂。
应和朝云垂手语，肯嫌夜色断刀光。
[页]卷,册....[5534]487,15
第146笔
　　　　酬王侍御　鲍溶
惭非青玉制，故以赠仙郎。希翼留书合，提携在笔床。
讵能辉绣服，安得似芸香。所报何珍重，清明胜夜光。
[页]卷,册....[5534]487,15
第147笔
　　　　寄宋申锡评事时从李少师移军回归　鲍溶
君逐元侯静虏归，虎旗龙节驻春晖。欲求岱岳燔柴礼，已锡鲁人缝掖衣。
长剑一时天外倚，五云多遶日边飞。心期共贺太平世，去去故乡亲（一作其）食薇。
[页]卷,册....[5534]487,15
第148笔
　　　　夏日怀杜悰驸马[5534]　鲍溶
五月清凉萧史家，瑶池分水种菱花。回文地簟龙鳞浪，交锁天窗蝉翼纱。
闲遣青琴飞小雪，自看碧玉破甘瓜。仍闻圣主知书癖，凤阁烧香对五车。
[页]卷,册....[5535]487,15
第149笔
　　　　莺雏　鲍溶
双莺衔野蝶，枝上教雏飞。避日花阴语，愁风竹里啼。
须防美人赏，为尔好毛衣。
[页]卷,册....[5535]487,15
第150笔
　　　　上阳宫月　鲍溶
水北宫城夜柝严，宫西新月影纤纤。受环花幌小开镜，移烛瑶房皆卷帘。
学织机边娥影静，拜新衣上露华沾。合裁班扇思行幸，愿托凉风箧笥嫌。
[页]卷,册....[5535]487,15
第151笔
　　　　淮南卧病闻李相夷简移军山阳以靖东寇感激之上因抒长句　鲍溶
太白星前龙虎符，元臣出将顺天诛。教闻清净萧丞相，计立安危范大夫。
玉帐黄昏大刁斗，月营寒晓小单于。鲁连未必蹈沧海，应见麒麟新画图。
[页]卷,册....[5535]487,15
第152笔
　　　　读淮南李相行营至楚州诗　鲍溶
阃外建牙威不宾，古来戡难忆忠臣。已分舟楫归元老，更使熊罴属丈人。
玄象合教沧海晏，青龙喜应太山春。来年二月登封礼，去望台星扈日轮。
[页]卷,册....[5535]487,15
第153笔
　　　　读李相心中乐（第六句缺一字）　鲍溶
负海狂鲸纵巨鳞，四朝天子阻时巡。谁将侯玉乖南面，几使戎车殷左轮。
久作妖星虚费日，终□天洞亦何人。果闻丞相心中乐，上赞陶唐一万春。
[页]卷,册....[5535]487,15
第154笔
　　　　闻国家将行封禅聊抒臣情　鲍溶
云雨由来随六龙，玉泥瑶检不干封。山知槱柞新烟火，臣望箫韶旧鼓钟。
清跸间过素王庙，翠华高映大夫松。旅中病客谙尧曲，身贱何由奏九重。
[页]卷,册....[5536]487,15
第155笔
　　　　和淮南李相公夷简喜平淄青回军之作　鲍溶
横笛临吹发晓军，元戎幢节拂寒云。搜山羽骑乘风引，下濑楼船背水分。
天际兽旗摇火燄，日前鱼甲动金文。马毛不汗东方靖，行见萧何第一勋。
[页]卷,册....[5536]487,15
第156笔
　　　　秋暮八月十五夜与王侍御赏月因怆远离聊以奉寄　鲍溶
前月月明夜，美人同远光。清尘一以间，今夕坐相忘。
风落芙蓉露，凝余绣服香。
[页]卷,册....[5536]487,15
第157笔
　　　　送萧世秀才　鲍溶
心交别我西京去，愁满春魂不易醒。从此无人访穷（一作贫）病，马蹄（一作踪）车辙草青青。
[页]卷,册....[5536]487,15
第158笔
　　　　怀惠明禅师　鲍溶
秋天欲霜夜无风，我意不在天地中。雪山世界此凉夜，宝月独照琉璃宫。
解空长老莲花手，曾以佛书亲指授。雪岭无人又问来，十年夏腊平安否。
[页]卷,册....[5536]487,15
第159笔
　　　　吴中夜别　鲍溶
楚客秋思著黄叶，吴姬夜歌停碧云。声尽灯前各流泪，水天凉冷雁离群。
[页]卷,册....[5536]487,15
第160笔
　　　　隋家井[5536]　鲍溶
玉钩栏下寒泉水，金辘轳边影照人。此水今为九泉路，数（一作一）枝花照数堆尘。
[页]卷,册....[5537]487,15
第161笔
　　　　寄王璠侍御求蜀笺　鲍溶
蜀川牋纸彩云初，闻说王家最有余。野客思将池上学，石楠（一作练裙）红叶不堪书。
[页]卷,册....[5537]487,15
第162笔
　　　　湘妃列女操　鲍溶
有虞夫人哭虞后，淑女何事又伤离。竹上泪迹生不尽，寄哀云和五十丝。
云和终奏钧天曲，乍听宝琴遥嗣续。三湘测测流急绿，秋夜露寒蜀帝飞。
枫林月斜楚臣宿，更疑川宫日黄昏。暗携女手殷勤言，环佩玲珑有无间。
终疑既远双悄悄，苍梧旧云岂难召。老猿心寒不可啸，目眄眄兮意蹉跎。
魂腾腾兮惊秋波，曲一尽兮忆再奏。众弦不声且如何。
[页]卷,册....[5537]487,15
第163笔
　　　　羽林行　鲍溶
朝出羽林宫，入参云台议。独请万里行，不奏和亲事。
君王重少年，深纳开边利。宝马雕玉鞍，一朝从万骑。
煌煌都门外，祖帐光七贵。歌钟乐行军，云物惨别地。
箫笳整部曲，幢盖动郊次。临风亲戚怀，满袖儿女泪。
行行复何赠，长剑报恩字。
[页]卷,册....[5537]487,15
第164笔
　　　　鸣雁行　鲍溶
七月朔方雁心苦，联影翻空落南土。八月江南阴复晴，浮云绕天难夜行。
羽翼劳痛心虚惊，一声相呼百处鸣。楚童夜宿烟波侧，沙上布罗连草色。
月暗风悲欲下天，不知何处容栖息。楚童胡为伤我神，尔不曾作远行人。
江南羽族本不少，宁得网罗此客鸟。
[页]卷,册....[5537]487,15
第165笔
　　　　织妇词　鲍溶
百日织彩丝，一朝停杼机。机中有双凤，化作天边衣。
使人马如风，诚不阻音徽。影响随羽翼，双双绕君飞。
行人岂愿行，不怨不知归。所怨天尽处，何人见光辉。
[页]卷,册....[5538]487,15
第166笔
　　　　塞上行　鲍溶
西风应时筋角坚，承露牧马水草冷。可怜黄河九曲尽，毡馆牢落胡（一作树）无影。
[页]卷,册....[5538]487,15
第167笔
　　　　采珠行　鲍溶
东方暮空海面平，骊龙弄珠烧月明。海人惊窥水底火，百宝错落随龙行。
浮心一夜生奸见，月质龙躯看几遍。擘波下去忘此身，迢迢谓海无灵神。
海宫正当龙睡重，昨夜孤光今得弄。河伯空忧水府贫，天吴不敢相惊动。
一团冰容掌上清，四面人入光中行。腾华乍摇白日影，铜镜万古羞为灵。
海边老翁怨狂子，抱珠哭向无底水。一富何须龙颔前，千金几葬鱼腹（一作肠）里。
鳞虫变化为阴阳，填海破山无景光。拊心髣髴失珠意，此土为尔离农桑。
饮风衣日亦饱煖，老翁掷却荆（一作同）鸡卵。
[页]卷,册....[5538]487,15
第168笔
　　　　采葛行　鲍溶
春溪几回葛花黄，黄麝引子山山香。蛮女不惜手足损，钩刀一一牵柔长。
葛丝茸茸春雪体，深涧择泉清处洗。殷勤十指蚕吐丝，当窗袅袅声高机。
织成一尺无一两，供进天子五月衣。水精夏殿开凉户，冰山绕座犹难御。
衣亲玉体又何如，杳然独对秋风曙。镜湖女儿嫁鲛人，鲛绡逼肖也（一作色）不分。
吴中角簟泛清水，摇曳胜被三素云。自兹贡荐无人惜，那敢更争龙手迹。
蛮女将来海市头，卖与岭南贫估客。
[页]卷,册....[5538]487,15
第169笔
　　　　南塘二首　鲍溶
南塘旅舍秋浅清，夜深绿苹风不生。莲花受露重如睡，斜月起动鸳鸯声。

塘东白日驻红雾，早鱼翻光落碧浔。画舟兰棹欲破浪，恐畏惊动莲花心。

[页]卷,册....[5539]487,15
第170笔
　　　　东邻女　鲍溶
双飞鹧鸪春影斜，美人盘金衣上花。身为父母几时客，一生知向何人家。
[页]卷,册....[5539]487,15
第171笔
　　　　寄李都护　鲍溶
去年河上送行人，万里弓旌一武臣。闻道玉关烽火灭，犬戎知有外家亲。
[页]卷,册....[5539]487,15
第172笔
　　　　长安旅舍怀旧山　鲍溶
昨夜清凉梦本山，眠云唤鹤有惭颜。青莲道士长堪羡，身外无名至老闲。
[页]卷,册....[5539]487,15
第173笔
　　　　汉宫词二首　鲍溶
柏梁宸居清窈窕，东方先生夜待诏。夜久月当承露盘，内人吹笙舞凤鸾。

月映东窗似玉轮，未央前殿绝声尘。宫槐花落西风起，鹦鹉惊寒夜唤人。

[页]卷,册....[5539]487,15
第174笔
　　　　荐冰　鲍溶
西陵宜先启，春寒寝庙清。历官分气候，天子荐精诚。
已辨瑶池色，如和玉珮鸣。礼余神转肃，曙后月残明。
雅合霜容洁，非同雪体轻。空怜一掬水，珍重此时情。
[页]卷,册....[5539]487,15
第175笔
　　　　送薛补阙入朝（一作鲍防诗）[5539]　鲍溶
平原门下十余人，独受恩多未杀身。每叹陆家兄弟少，更怜杨氏子孙贫。
柴门已断施行马，鲁酒那能醉近臣。赖有军中遗令在，犹将谈笑对风尘。
[页]卷,册....[5540]487,15
第176笔
　　　　句　鲍溶
万里岐路多，一身天地窄（见张为主客图。）。
[页]卷,册....[5540]487,15