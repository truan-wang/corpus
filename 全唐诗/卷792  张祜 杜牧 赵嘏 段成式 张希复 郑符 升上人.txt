第1笔
　　　　妓席与杜牧之同咏　张祜
　　祜、杜牧
骰子逡巡裹手拈，无因得见玉纤纤（牧）。但知报道金钗落，髣髴还应露指尖（祜）。
[页]卷,册....[8916]792,22
第2笔
　　　　同赵二十二访张明府郊居联句　杜牧
　　牧、赵嘏
陶潜官罢酒缾空，门掩杨花一夜风（牧）。古调诗吟山色里，无弦琴在月明中（嘏）。
远檐高树宜幽鸟，出岫孤云逐晚虹（牧）。别后东篱数枝菊，不知闲醉与谁同（嘏）。
[页]卷,册....[8916]792,22
第3笔
　　　　游长安诸寺联句（并序）　段成式
　　武宗癸亥三年夏，予与张君希复善继同官秘书，郑君符梦复连职仙局
　　，会假日，游大兴善寺，因问两京〔新〕（杂）记及目记，多所遗略
　　乃约一旨寻两街寺，以街东兴善为首，二记所不具，则别录之，游及
　　慈恩，初知官将并寺，僧众草草，乃泛问一二人及记塔下画迹，游于
　　此遂绝，后三年，予职于京洛，及刺安成，至大中七年归京，在外六
　　甲子，所留书籍，揃坏居半，于故简中睹与二亡友游寺，沥血泪交，
　　当时造适乐事，邈不可追，复方刊整，才足续穿蠹，然十亡五六矣。
　　靖恭坊大兴善寺（寺取大兴两坊名一字为名，新记云：优填像，总章
　　初为火所烧，据梁时西域优填在荆州，言隋自台城移来此寺，非也，
　　今又有栴檀像，开目，其工颇拙，尤差谬矣。○不空三藏塔前多老松
　　，岁旱则官伐其枝为龙骨以祈雨，盖三藏役龙，意其木必有灵也。○
　　东廊之南素和尚院庭，有青桐四株，素之手植，元和中，卿相〔多〕
　　游此院，桐至夏有汗，污人衣如輠脂，不可澣，昭国东门郑相尝与丞
　　郎数人避暑，恶其汗，谓素曰：弟子为和尚伐此木，各植一松也，及
　　暮，素戏祝木曰：我植汝二十余年，汝以汗为人所恶，来岁若复有汗
　　，我必薪汝，自是无汗，宝庆末，予见说已十五年无汗矣，素公不出
　　院，转法华经三万七千部，夜常有貉子听经，斋时鸟鹊就掌取食，长
　　庆初，庭前牡丹一朵合欢，有僧玄幽题此院诗。警句云：三万莲经三
　　十春，半生不蹋院门尘。○左顾蛤像，旧传云：隋帝嗜蛤，所食必兼
　　蛤味，数逾千万矣，忽有一蛤，椎击如旧，帝异之，寘诸几上，一夜
　　有光，及明，肉自脱，中有一佛二菩萨像，帝悲悔，誓不食蛤，非陈
　　宣帝。）
第4笔
　　　　老青松桐联二十字绝句　段成式
　　成式、张希复、郑符（字梦复，官校书郎。）
有松堪系马，遇钵更投针。记得汤师句，高禅助朗吟（成式）。
乘晴入精舍，语默想东林。尽是忘机侣，谁惊息[8917]影禽（希复）。
一雨微尘尽，支郎许数过。方同嗅薝卜，不用算多罗（符）。
[页]卷,册....[8918]792,22
第5笔
　　　　蛤像联二十字绝句　段成式
　　成式、张希复
相好全如梵，端倪祗为隋。宁同蚌顽恶，但与鹬相持（成式）。
虽因雀变化，不逐月亏盈。纵有天中匠，神工讵可成（希复）。
[页]卷,册....[8918]792,22
第6笔
　　　　圣柱联句（上有铁索迹）　段成式
　　成式、张希复
天心惟助善，圣迹此开阳（成式）。载恐雷轮重，𫄠疑电索长（希复）。
上冲挟䗖𬟽，不动束锒铛（成式）。饥鸟未曾啄，乖龙宁敢藏（希复）。
[页]卷,册....[8918]792,22
第7笔
　　长乐坊安国寺（红楼，睿宗在藩时舞榭，东禅院亦曰木塔院，院门西
　　北廊五壁，吴道子弟子释思道画释梵八部，不施彩色，尚有典刑。○
　　禅师法空影堂，世号吉州空者，久养一骡，将终，鸣走而死，有弟子
　　允嵩患风，常于空室埋一柱锁之，僧难辄愈。○佛殿，开元初明皇拆
　　寝室施之，当阳弥勒〔像〕法空自光明寺移来建都寺时，此像在村兰
　　若中，往往放光，因号光明寺，寺在怀远坊，后为延火所烧，唯像独
　　存。法空初移像时，索大如虎口，数十牛曳之，索断不动，法空执炉
　　，依法作礼九拜，泣涕发誓，像身忽暴暴作声，自迸分为数十段，不
　　终日移至寺焉。○利涉塑堂，元和中取其处〔为〕圣容院，迁像庑下
　　，上忽梦一僧，形容奇伟，诉曰：暴露数日，岂圣君意耶。及明，驾
　　卒，验问如梦，即令移就堂中，侧施帷帐。○光明寺中鬼子母及文惠
　　太子塑像，举止态度如生，工名李岫。○山庭院，古木崇阜，幽若山
　　谷，当时辇土营之。○上座璘公院，有穗柏一株，衢柯〔偃〕覆，下
　　坐十余人。）[8918]
第8笔
　　　　红楼联句（隐侯体）　段成式
　　成式、张希复
重叠碎晴空，余霞更照红。蝉踪近𫛛鹊，鸟道接相风（希复）。
苔静金轮路，云轻白日宫（元和中，帝幸此宫。）。壁诗传谢客（词人陈至题此院诗云：藻井尚寒龙迹在，红楼初起日光通。）。门牓占休公。（广宣上人住此院，有诗名。时号红楼集，成式。）
[页]卷,册....[8919]792,22
第9笔
　　　　穗柏联句　段成式
　　成式、张希复
一院暑难侵，莓苔共影深。标枝争息鸟，余吹正开襟（成式）。
宿雨香添色，残阳石在阴。乘闲动诗意，助静入禅心（希复）。
[页]卷,册....[8919]792,22
第10笔
　　　　题璘公院（一言至七言，每人占两题）　段成式
　　成式、郑符
静，虚。热际，安居（符）。
龛灯敛，印香除。东林宾客，西涧图书。
檐外垂青豆，经中发白蕖。纵辩宗因衮衮，忘言理事如如（成式竟）。
泉台定将入流否，邻笛足疑清梵余（成式新度）。
[页]卷,册....[8919]792,22
第11笔
　　常乐坊赵景公寺（隋开皇三年置，本曰弘善寺，十八年改焉，南中三
　　门里东壁上，吴道玄白画地狱变，笔力劲怒，变状阴怪，睹之不觉毛
　　戴，吴画中得意处，三阶院西廊下范长寿西方变及十六对观宝池，尤
　　妙绝，谛视之，觉水入浮壁，院门上白画树石，颇似阎立德，余携立
　　〔德行〕天祠粉本验之无异，（之）西中三门里门南，吴生画龙及刷
　　天王须，笔迹如铁，有执炉天女，窃眸欲语。）[8919]
第12笔
　　　　吴画联句　段成式
　　成式、张希复、郑符、升上人
惨澹十堵内，吴生纵狂迹。风云将逼人，神鬼如脱壁（成式）。
其中龙最怪，张甲方汗栗。黑云夜窸窣，焉知不霹雳（希复）。
此际忽仙子，猎猎衣舄奕。妙瞬乍疑生，参差夺人魄（符）。
往往乘猛虎，冲梁耸奇石。苍峭束高泉，角膝惊攲侧（成式）。
冥狱不可视，毛戴腋流液。苟能水成河，刹那沈火宅（升上人）。
[页]卷,册....[8920]792,22
第13笔
　　　　题约公院　段成式
　　成式、张希复、郑符、升上人
印火荧荧，灯续燄青（希复）。七俱胝咒，四阿含经（成式）。
各录佳语，聊事素屏（符）。丈室安居，延宾不扃（升上人）。
[页]卷,册....[8920]792,22
第14笔
　　大同坊云华寺（大历初，僧俨讲经，天雨花，至地只尺而灭，夜有光
　　烛室，敕改为云华，俨即康藏之师也，康本住恭靖里毡曲，忽睹光如
　　轮，众人皆见，遂寻光至俨讲经所灭，佛殿西廊立高僧一十六身。天
　　宝初，自南内移来，画迹拙俗，观音堂在寺西北隅。建中末，百姓屈
　　严患疮且死，梦一菩萨摩其疮曰：我住云华寺，严惊觉，汗流数日而
　　愈，因诣旨寻检，至圣画堂，见菩萨一如其睹，倾城百姓瞻礼，严遂
　　立社，建堂移之。）
第15笔
　　　　偶联句　段成式
　　成式、郑符、张希复、升上人
共入夕阳寺，因窥甘露门（升上人）。清香惹苔藓，忍草杂兰荪（符）。
捷偈飞钳答，新诗倚杖论（成式）。坏幡标古刹，圣画焕崇垣（希复）。
岂慕穿笼鸟，难防在牖猿（成式）。一音唯一性，三语更三幡（希复）。
[页]卷,册....[8920]792,22
第16笔
　　道政坊宝应寺（韩干，蓝田人，少时常为酒家送酒，王右丞兄弟未遇
　　，每贳酒漫游，干常征债于王家，乃戏画地为人马，右丞精思丹青，
　　奇其意趣，乃岁与钱二万，令学画十余年，今寺中释梵天女，悉齐公
　　妓小小等写真也。寺有韩干画下生弥勒，衣紫袈裟，右边仰面菩萨及
　　二师子，尤入神。又有〔王家〕旧铁石及齐公〔所〕丧一岁子，漆之
　　如罗罗，每盆供日出之，寺中弥勒殿，齐公寝堂也，东廊北面杨岫
　　之画鬼神，齐公嫌其笔迹不工，故止一堵。）[8921]
第17笔
　　　　僧房联句　段成式
　　成式、张希复
古画思匡岭，上方疑傅岩。蝶闲移忍草，蝉晓揭高杉（成式）。
香字消芝印，金经发茞函。井通松底脉，书坼洞中缄（希复）。
[页]卷,册....[8921]792,22
第18笔
　　　　小小写真联句　段成式
　　成式、郑符、张希复
如生小小真，犹自未栖尘（符）。褕袂将离座，斜柯欲近人（成式）。
昔时知出众，情宠占横栋（希复）。不遣游张巷，岂教窥宋邻（符）。
庾楼吹笛裂，弘阁赏歌新〔成式〕。蝉怯纤腰步，蛾惊半额颦（希复）。
图形谁有术，买笑讵辞贫（成式）。复陇迷村径，重泉隔汉津（符）。
同心知作羽，比目定为鳞（希复）。残月巫山夕，余霞洛浦晨（成式）。
[页]卷,册....[8921]792,22
第19笔
　　平康坊菩萨寺（佛殿东西障日，及诸柱上图画，是东廊迹，旧郑法士
　　画，开元中，因屋坏移入大佛殿内北壁石堂前，东壁上吴道玄画智度
　　论。色偈、变偈是吴自题，笔迹遒劲，如磔鬼神毛发，次堵画礼骨仙
　　人，天衣飞扬，满壁风动，佛殿内后壁，吴道子画消灾经事，树石古
　　崄。元和中，上欲令移之，虑其摧坏，乃下诏择画手写进，佛殿内槽
　　〔东〕壁维摩变，舍利弗角[8921]膝而转。元和末，俗讲僧文淑装之
　　，笔迹尽矣，故兴元郑公尚书题此壁僧院诗曰：但虑彩色污，无虞臂
　　胛肥，置寺碑阴，雕饰奇巧，相传郑法士所起样也，初会觉上人以利
　　施起宅千余亩，工毕，酿酒百石，列缾瓮于两廊下，引吴道玄观之，
　　因谓曰：檀越为我画，以是赏之，吴生嗜酒，且利赏，欣然而许，予
　　以纵迹似不及景公寺画中三门内东门神。善继云：是吴生弟子王耐儿
　　之手也。）
第20笔
　　　　书事联句　段成式
　　成式、郑符、张希复、升上人
悉为无事者，任被俗流憎（符）。客异干时客，僧非出院僧（成式）。
远闻疏牖磬，晓辨密龛灯（希复）。步触珠旛响，吟窥钵水澄（符）。
句饶方外趣，游惬社中朋（成式）。静里已驯鸽，斋中亦好鹰（希复）。
金涂笔是褧，彩溜纸非缯（升上人）。锡杖已克锻，田衣从怀塍（成式）。
占床暂一胁，卷箔赖长肱（希复）。佛日初开照，魔天破几层（成式）。
咒中陈秘计，论处正先登（希复）。勇带绽针石，危防丘井藤（升上人）。
[页]卷,册....[8922]792,22
第21笔
　　光宅坊光宅寺（本官蒲萄园中禅师影堂，师号惠中，肃宗上元二年征
　　至京师，初居此寺。诏云：杖锡而来，京师非远，斋心已久，副朕虚
　　怀。）
第22笔
　　　　中禅师影堂联句　段成式
　　成式、张希复、郑符、升上人
名下固无虚，敖曹貌严毅。洞达见空王，圆融入佛地（希复）。
一言当要害，忽忽醒诸醉。不动须弥山，多方辩无匮（符）。
坦率对万乘，偈答无所避。尔如毘沙门，外形如脱履（成式）。
但以理为量，不语怪力事。木石摧贡[8922]高，慈悲引贪恚（升上人）。
当时乏支许，何人契深致。随宜讵说三，直下开不二（成式）。
[页]卷,册....[8923]792,22
第23笔
　　翊善坊保寿寺（本高力士宅，天宝九载，舍为寺，初铸钟成，力士设
　　斋庆之，举朝毕至，一击百千，有规其意，连击二十杵，经藏阁规创
　　危巧，二塔火珠，受十余斛，河阳从事李涿性好奇古，与僧智增善，
　　尝俱至此寺，观库中旧物，忽于破瓮中得一物如被，幅裂污坌，触而
　　尘起，涿徐视之，乃画也。因以州县图三及缣三十获之，令家人装治
　　之，大十余幅，访于常侍柳公权，方知张萱所画石桥图也，玄宗赐高
　　力士，因留寺中，后为鬻画人宗牧言于左军，寻有小使领军卒数十人
　　至宅，宣敕取之，即日进入。先帝好古，见之大悦，命张于卢韶院，
　　寺见有先天菩萨帧，本起成都妙积寺，开元初，有尼魏八师者，常念
　　大悲咒，双流县民刘乙名意儿，年十一，自欲事魏尼，遣之不去，常
　　于奥室立禅。白魏云：先天菩萨见身此地，筛于灰庭，一夕有巨迹数
　　尺，轮理成就，因谒画工，随意设色，悉不如意，有僧杨法自言能画
　　，意儿常合掌瞻仰，然后指授之，以近十稔，工方就，后塑先天菩萨
　　，凡二百四十二首，首如塔势，分臂如意，蔓其牓子，有一百四十日
　　鸟树，一凤四翅，水肚树，所题深怪，不可详悉。画样凡十五卷，柳
　　七师者，崔宁之甥，分三卷，往上都流行，时魏奉古为长史。进之，
　　后因四月八日赐高力士，今成都者，是其次本。）
第24笔
　　　　光天帧赞联句　段成式
　　成式、张希复、郑符
观音化身，厥形孔怪。胣脑淫厉，众魔膜拜（希复）。
指梦鸿纷，牓列区界。其事明张，何不可解（成式）。
阎阿德川，大士先天。众象参罗，福源田田（符）。
百亿花发，百千灯然。胶如〔络绎〕（终泽），浩汗连绵（希复）。
燄摩界戚，洛迦苦霁。正念皈依，众青如篲（成式）。
戾滓可汰，痴膜可蜕。稽首如空，睟容若睇（希复）。
阐提墨师，睹而面之。寸念不生，未遇乎而（成式）。
[页]卷,册....[8923]792,22
第25笔
　　宣阳坊静域寺（本太穆皇后宅，〔寺僧〕（僧寺）云：三阶院门外是
　　神尧皇帝射孔雀处，禅门内外，游目记云：王昭隐画，门西里面，和
　　修吉龙王有灵，门外之西，大目药叉及北方天王甚奇猛，门东里面贤
　　门也野叉部落，鬼首上蟠蛇，汗烟可惧，东廊树石崄怪，高僧亦怪。
　　西廊万菩萨院门里南壁，皇甫轸画鬼神及雕，形势若脱，轸与吴道玄
　　同时，吴以其艺逼己，募人杀之。万菩萨堂内有宝塔，以小金铜塔数
　　百饰之。大历中，将作刘监有子，合手出胎，七岁念法华经，及卒，
　　焚之，得舍利数十粒，分藏于金铜塔中。善继云：合是刘铦，佛殿东
　　廊有古佛堂，其地本雍村，堂中像设，悉是石作。相传云：隋恭帝终
　　此室。）
第26笔
　　　　三阶院联句　段成式
　　成式、张希复、郑符
密密助堂堂，隋人歌檿桑。双弧摧孔雀，一矢陨贪狼（成式）。
百步望云立，九规看月张。获蛟徒破浪，中乙漫如墙（希复）。
还似贯金鼓，更疑穿石梁。因添挽河力，为灭射天狂（成式）。
绝艺却南牧，英声来鬼方。丽龟何足敌，殪豕未为长（符）。
龙臂胜猿臂，星芒超箭芒。虚夸绝高鸟，垂拱议明堂（成式）。
[页]卷,册....[8924]792,22
第27笔
　　崇义坊招福院（本曰正觉，国初毁，以其地立第赐诸王，睿宗在藩居
　　之。干封二年，移长宁公主佛堂于此，重建此寺。）
第28笔
　　　　赠诸上人联句　段成式
　　成式、张希复
翻了西天偈，烧余梵宇香。撚眉愁俗客，支颊背残阳（成式）。
洲号惟思沃，山名祗记匡。辨中摧世智，定里破魔强（希复）。
许叡禅心彻，汤休诗思长。朗吟疏磬断，久语贯珠妨（成式）。
乘兴书芭叶，闲来入豆房。漫题存古壁，怪画匝长廊（希复）。
[页]卷,册....[8924]792,22
第29笔
　　招国坊崇济寺（寺内有天后织成蛟龙披袄子及绣衣六事，东廊从南第
　　二院，有宣律师制袈裟堂，曼殊堂有松数株甚奇。）[8925]
第30笔
　　　　奇松联二十字绝句　段成式
　　成式、张希复、郑符、升上人
杉松何相疏，榆柳方迥屑。无人擅谈柄，一枝不敢折（成式）。
中庭苔藓深，吹余鸣佛禽。至于摧折枝，凡草犹避阴（希复）。
僻径根从露，闲房枝任侵。一株风正好，来助碧云吟（符）。
时时扫窗声，重露滴寒砌。风飐一枝遒，闲窥别生势（升上人）。
偃盖入楼妨，盘根侵井窄。高僧独惆怅，为与澄岚隔（成式）。
[页]卷,册....[8925]792,22
第32笔
　　　　闲中好　段成式
　　成式、郑符、张希复
闲中好，尽日松为侣。此趣人不知，轻风度僧语（符）。
闲中好，尘务不萦心。坐对当窗木，看移三面阴（成式）。
闲中好，幽磬度声迟。卷上论题肇，画中僧姓支（希复）。
[页]卷,册....[8925]792,22
第33笔
　　崇仁坊资圣寺（净土院门外，相传吴生一夕秉烛醉画，就中戟手，视
　　之恶骇，院门里，卢棱伽常学吴势，吴亦授以手诀，乃画总持三门寺
　　。方半，吴大赏之，谓人曰：棱伽不得心诀，用思太苦，其能久乎。
　　画毕而卒，中门窗间，吴画高僧，韦述赞，李严书，中三门外两面上
　　层，不知何人画，人物颇类阎令，寺西廊北隅杨坦画近塔天女，明睇
　　将瞬，团塔院北堂，有铁观音，[8925]高三丈余，观音院两廊四十二
　　贤圣，韩干画，元中书赞，东廊北头散马，不意见者，如将嘶蹀。圣
　　僧中龙树、商那和修绝妙，团塔上菩萨，李真画，四面花鸟，边鸾画
　　，药师菩萨顶上莪葵尤佳，塔中藏千部妙法莲华经。）
第34笔
　　　　诸画联句（柏梁体）　段成式
　　成式、张希复、郑符
吴生画勇矛戟攒（成式），出变奇势千万端（希复）。苍苍鬼怪层壁宽（符），睹之忽忽毛发寒（成式）。
棱伽之力所疲殚（成式），李真周昉优劣难（符）。活禽生卉推边鸾（成式），花房嫩彩犹未干（希复）。
韩干变态如激湍（符），惜哉壁画世未殚〔成式〕。后人新画何汗漫（希复）。
[页]卷,册....[8926]792,22