第1笔
　　　　嵩山十志十首　草堂　卢鸿一
　　草堂者，盖因自然之谿阜，前当墉洫，资人力之缔构，后加茅茨，将
　　以避燥湿，成栋宇之用。昭简易，叶乾坤之德，道可容膝休闲，谷神
　　同道，此其所贵也。及靡者居之，则妄为剪饰，失天理矣，词曰。
山为宅兮草为堂，芝兰兮药房。罗蘼芜兮拍薜荔，荃壁兮兰砌。
蘼芜薜荔兮成草堂，阴阴邃兮馥馥香。中有人兮信宜常，读金书兮饮玉浆。
童颜幽操兮不易长（一作长不扬）。
[页]卷,册....[1223]123,4
第2笔
　　　　倒景台　卢鸿一
　　倒景台者，盖太室南麓，天门右崖，杰峰如台，气凌倒景，登路有三
　　处可憩，或曰三休台，可以邀驭风之客，会绝尘之子，超逸真，荡遐
　　襟，此其所绝也。及世人登焉，则魂散神越，目极心伤矣，词曰。
天门豁兮仙台耸，杰屹崒兮零（一作云）澒涌。穷三休兮旷一观（一作睹），忽若登昆仑兮中期汗漫仙。
耸天关（一作[1223]开）兮倒景台，鲨（一作凌）颢气兮轶嚣埃。皎皎之子兮自独立，云可朋兮霞可吸。
曾何荣辱之所及。
[页]卷,册....[1224]123,4
第3笔
　　　　樾馆　卢鸿一
　　樾馆者，盖即林取材，基颠柘，架茅茨，居不期逸，为不至劳，清谈
　　娱宾，斯为尚矣。及荡者鄙其隘阒，茍事宏湎，乖其宾矣，词曰。
紫岩隈兮青谿侧，云松烟茑兮千古色。芳靃蘼兮荫蒙茏，幽人构馆兮在其中。
靃蘼蒙茏兮开樾馆，卧风霄兮坐霞（一作赭）旦。粤有宾兮时戾止，樵苏不爨兮清谈（一本此下有而字）已。
永岁终朝兮常若此。
[页]卷,册....[1224]123,4
第4笔
　　　　枕烟庭　卢鸿一
　　枕烟庭者，盖特峰秀起，意若枕烟，秘庭凝虚，窅若仙会，即杨雄所
　　谓爰静神游之庭是也，可以超绝纷世，永洁精神矣。及机士登焉，则
　　寥阒戃恍，愁怀情累矣，词曰。
临泱漭兮背青荧，吐云烟兮合窅冥。怳欻翕兮沓幽霭，意缥缈兮群仙会。
窅冥仙会兮枕庭烟，竦魂形兮凝视听。闻夫至诚必感兮祈此巅，契（一作洁）颢气。
养丹田，终彷象兮觏灵仙。
[页]卷,册....[1224]123,4
第5笔
　　　　云锦淙　卢鸿一
　　云锦淙者，盖激溜冲攒，倾石丛倚，鸣湍叠濯（一作浪），喷若雷风
　　，诡辉分丽，焕若云锦，可以莹发灵瞩，幽玩忘归。及匪士观之，则
　　反曰寒泉伤玉趾矣，词曰。
水攒冲兮石丛耸，焕云锦兮喷汹涌。苔駮荦兮草夤缘，芳幂幂兮濑溅溅。
石攒丛兮云锦淙，波连珠兮文沓缝。有洁冥（一作员）者媚此幽，漱灵液兮乐天休。
实获我心兮夫何求。
[页]卷,册....[1224]123,4
第6笔
　　　　期仙磴　卢鸿一
　　期仙磴者，盖危磴穹窿，迥接云路，灵仙髣髴。若可期及，儒者毁所
　　不见则黜之，盖疑冰之谈信矣，词曰。
霏微阴壑兮气腾虹，迤逦危磴兮上凌空。青霞杪兮紫云垂，鸾歌凤舞兮吹参差。
鸾吹凤舞兮期仙磴，鸿驾迎兮瑶华赠。山中人兮好神仙，想像闻此兮欲升烟。
铸月炼液兮伫还年。
[页]卷,册....[1225]123,4
第7笔
　　　　涤烦矶　卢鸿一
　　涤烦矶者，盖穷谷峻崖，发地盘石，飞流攒激，积漱成渠，澡性涤烦
　　，迥有幽致，可为智者说，难为俗人言，词曰。
灵矶盘礡兮溜奔错漱，泠风兮镇冥壑。研苔滋兮泉珠洁，一饮一憩兮气想灭。
磷涟清淬兮涤烦矶，灵仙境兮仁智归。中有琴兮徽以玉，峨峨汤汤兮弹此曲。
寄声知音兮同所欲。
[页]卷,册....[1225]123,4
第8笔
　　　　幂翠庭　卢鸿一
　　幂翠庭者，盖崖𪩘积阴，林萝沓翠，其上绵幂，其下深湛，可以王神
　　，可以冥道矣。及喧者游之，则酣谑永日，汨清薄厚，词曰。
青崖阴兮月磵曲，重幽叠邃兮隐沦躅。草树（一作附，一作拊。）绵幂兮翠蒙茏，当其无兮庭在中。
当无有用兮幂翠庭，神可谷兮道可冥。有幽人兮张素琴，皇徽兮绿水阴。
德之愔兮澹多（一作忘）心。
[页]卷,册....[1225]123,4
第9笔
　　　　洞元室　卢鸿一
　　洞元室者，盖因岩作室，即理谈玄，室返自然，元斯洞矣。及邪者居
　　之，则假容窃次，妄作虚诞，竟以盗言，词曰。
岚气肃兮岩翠冥（一作沓），空（一作室）阴虚兮户芳迎（一作匝）。披蕙帐兮促萝筵，谈空空兮核元元。
蕙帐萝筵兮洞[1225]元室，秘而幽兮真可（一作且）吉。返自然兮道可冥，泽妙思兮草玄经。
结幽门兮在黄庭。
[页]卷,册....[1226]123,4
第10笔
　　　　金碧潭　卢鸿一
　　金碧潭者，盖水洁石鲜，光涵金碧，岩葩林茑，有助芳阴。鉴空洞虚
　　，道斯圣矣。而世生缠乎利害，则未暇游之，词曰。
水碧色兮石金光，滟熠熠兮濙湟湟。泉葩映兮烟茑临，红灼灼，
翠阴阴，翠相鲜兮金碧潭。霜天洞兮烟景涵，有幽人兮好冥绝。
炳其焕兮凝其洁，悠悠千古兮长不灭。
[页]卷,册....[1226]123,4